# -*- mode: mandoku-view; -*-
#+TITLE: 疊山集
#+DATE: 2015-09-12 00:39:10.912514
#+PROPERTY: ID KR4d0367
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 12
#+PROPERTY: FILE SB08n0664-012疊山集-卷十二.
<pb:KR4d0367_SBCK_012-1a>¶
疊山集卷之十二　里生潭䂖黃&KR0270;編¶
劄¶
　　通王府尹劄¶
某伏以仲冬謹時晴曦流愛共惟某官眷隆九陛望¶
重一麾后皇賛襄台候動止多福某謹沐神雪慮蠲¶
拔毫牋申敬于千騎行軒之次仰祈矜休¶
某切謂天欲惠頋于横浦為千里宅生之&KR0009;以有豈¶
弟君子出而父母斯民矧惟二天照臨之初萬口歌¶
頌為至和諸福𪔂来不禱而叶某安敢贅請¶
某伏審某官光膺鳯檢暫撫兾城成命甫攽輿情交¶
<pb:KR4d0367_SBCK_012-1b>¶
抃共惟慶愜某承之附庸天幸棲身道徳覆照之下¶
日在南埜與扶笻之老&KR0016;竹之童北望朱幡爭先快¶
覩卷卷賛喜踊躍萬分¶
某共惟某官前軰盛心斯文元氣忠孝名門之衣鉢¶
才猷淸廟之璠璵風度照人芒寒色正詩書澤物玉¶
韞山暉乃知衣冠甚盛之家必有社稷非常之器天¶
才無施不可春脚所至有聲暫劳一駕於熊&KR1650;来活¶
乆枯之鮒轍恐未止甘泉之計及巳興宣室之思天¶
&KR0002;有意斯民何止賜金而增秩公必從兹大用即㸔¶
鳴玉以趨朝凡在帡幪尤深傾傒某敢因慶幅而私¶
<pb:KR4d0367_SBCK_012-2a>¶
布之仰祈台炤¶
某去冬謁告言旋天闡竒機共遇某官分月臨川道¶
路之人更相告曰是間長史宰相才也子盍往致敬¶
焉某於此時所期先生者又有岀於他人所期之外¶
也然自跪違㤗階倐又朞嵗引睇霄𨇠無食息敢移¶
尊嚮忽得好音適属福星委炤之下感念之餘始歎¶
人之幸㑹喜甚折屐遭際有如是耶惟是不習絲譜¶
五枝已窮喜後之謀罔知攸濟所幸仁賢二千䂖惠¶
然肯来以下慰三邑顒傒之切某首當引睇牙旂躬¶
&KR0018;弩矢俯伏道左以修属吏之恭則蘇天之芘又有¶
<pb:KR4d0367_SBCK_012-2b>¶
出於意外之望某不勝拳拳¶
某䇿名贄敬之初無以見其歸依之萬一斐然儷語¶
疥于申蕃蕪𩔖不工醜愧萬狀倘蒙一覽而擲之榮¶
佩千億¶
某仰惟隨軒蓬閬仙輯邈在霄漢某不敢凌節百拜¶
申敬惟下邑先庚敎條拱俟頒暁¶
　　通黄府判劄¶
某伏以權輿半春錦綉萬象共惟某官屏星照乘和¶
氣載𡍼穹垕迪簡台候動止千福某雪手露香贄忱¶
籖府仰干丙在¶
<pb:KR4d0367_SBCK_012-3a>¶
某切惟宣化承流守相之尊等耳地方千里位並元¶
侯以十萬戸之歡聲為八千春之善頌則夫金𪔂翠¶
釜有請則䛕¶
某嘗聞玉&KR0160;之秀甲於閩&KR0037;名閥𠋣天實鍾間氣慶¶
雲呈瑞孰不&KR0133;快覩争先風北枝南無階望&KR0130;詎圖¶
試邑行戴二天此造化者巧爲之遇合也遥瞻丈盖¶
此心如飛¶
某共審奉詔監州抗旌戒道来共一輪之明月先回¶
四境之陽春伏深慶惬某幸正趨承倍增欣抃謹綴¶
猶小啓一書端控燕雀之悃仍&KR0170;弘慶賜以粲觀某¶
<pb:KR4d0367_SBCK_012-3b>¶
下情慰惬¶
某仰以某官性資氷絜徳量天寛惟㴠飬深而燭理¶
明宜設施弘而臨事果䕫城製錦載賡杜工部之詩¶
越囦依紅細攷王右軍之帖荐分半刺殊加恩意别¶
乗𩦸足之馳詎容席暖属車貂尾之從亟待詔温¶
其庠序諸生不習為吏剸繁治𠟵用重其才水毁木¶
飢二軍艱字雖撫字之心如日而焦熬之鬂巳霜末¶
路尤艱險灘未渉尚祈矜念曲賜庇存祗佩恩私介¶
丘莫喻矣¶
某不敢凌躐申寳閎仙輯之起居伏恐属邑應有先¶
<pb:KR4d0367_SBCK_012-4a>¶
庚條目拱竢行下¶
　　回主簿交代劄¶
某伏以月&KR0271;周正雲慶魯書共惟某官司印花城趣¶
装榖旦后皇右綏台&KR0049;動止千福某雪手露香奏記¶
籖史仰干丙在¶
某聞之二氣五行之運在天爲寒暑在人爲語默動¶
息調元賛化儒者事也况一理身之隂陽乎雖然存¶
我以&KR0779;蒼生&KR0133;爲國寳此不貲之軀乃副輿望¶
某佩服春藻秋蘭之馨乆矣箕南斗北無由快星鳯¶
之瞻不謂天假機縁得托雲仍之好平生&KR0133;識荆州¶
<pb:KR4d0367_SBCK_012-4b>¶
&KR0077;無&KR0018;此言矣中夜攬衣擊節自慶¶
某伏審榮膺綸誥来領印曹先聲一馳和氣四洽諒¶
惟歡慶切惟某官以南岩世家為西江名士峩&KR0227;司¶
業堂則何蕃之徳行舉幡帝闕下則王咸之氣節朝¶
奏暮召可謂希世之遇矣尚屈鸞鳯於枳棲何耶然¶
張集賢起於魯山鄭相國興於汜水萬里脩途胥此¶
焉出奉紫泥而班玉筍不夙則暮¶
某鈆槧晚生世居昭武烏洲學優而仕代不乏人在¶
嘉定間則伯氏果齋對䇿大廷擢居𪔂甲獨某不克¶
■宗少也三預賢書迨其强仕某年猶未脫&KR0163;屋俛¶
<pb:KR4d0367_SBCK_012-5a>¶
試南廊䟽居次等遂得令闕趨来梅川甫書下考乃¶
蒙大鑒章先生檄入郡幕繼蒙綉使李先生俾攝信¶
豐俱以一削收錄于是羈留幕底者兩年囘視薄職¶
不無曠瘝然此心惓惓無日不在朱墨間屈指嵗除¶
僥倖書滿幾生修結得際交承洗龜拂篆以為告新¶
之圖某之志也掩瑖匿過以為淑後之計則執事事¶
也引領車音拜手以白某及𤓰而代有日矣修尺牘¶
以通是好禮也乃為執事所先懈怠之咎無以自文¶
謹列件劄將以儷語申控卑悰并酬榮施倘垂電光¶
榮佩千億¶
<pb:KR4d0367_SBCK_012-5b>¶
某皇恐晉躐申問契家翠水瑶池台眷伏想&KR0196;霞萃¶
祉日月常春新治趋條敢不肅拜¶
　詞¶
　　薦父靑詞(代王菉猗女)¶
父今捐弃永無侍奉之期女旣有家難報劬勞之徳¶
潔齋丹悃號𥸤蒼旻伏念妾先考學慕醇儒老為寒¶
士愛人利物雖莫展其素懷謹行信言不敢欺於洪¶
造豈期一疾即反九泉妾生無飬志之能没缺送終¶
之禮受㤙罔極茹痛何窮仁君猶悲憐緹縈之詞河¶
伯亦閔念曹娥之苦父子之情至切天人之應惟誠¶
<pb:KR4d0367_SBCK_012-6a>¶
皈命羽衣投誠金𨶔伏&KR0133;矜哀愚悃超度先䰟覺本¶
性之虚明赦凡情之罪悔宿愆盡洗無乆滯於𡨕途¶
片善可書或再生於樂國¶
　　吾友張四居士爲僧敢献善頌¶
天台羅漢形模也學丹霞剗草少年大振宗風好箇¶
五山長老¶
疊山集卷之十二¶
<pb:KR4d0367_SBCK_012-6b>¶
