# -*- mode: mandoku-view -*-
#+TITLE: 叠山集
#+DATE: 2015-09-23 10:25:23
#+PROPERTY: JUAN 5

¶
　　與<md:KR4d0367_SBCK_005-1a>¶李養吾書¶
某惟祖宗于舍選擢掄魁視進士上三恩數尤渥賜¶袍
笏大成殿下即日受國子録升崇化堂與兩司成¶衆學
官序爵而坐不待親民而入朝固以執政宰相¶望之矣
<pb:KR4d0367_WYG_002-17a>
後雖渝初意失舊法西澗七年給禮亦未爲¶遲執事坐
爐亭時聲名赫赫震京師諸老先生恨識¶面之晚出塲
屋以程文示同舍皆心降醉服推讓爲¶第一登名日果
巍然冠羣英七年三優如執左契科<md:KR4d0367_SBCK_005-1b>¶目由人重誰不以
西澗芳躅期之恬退六年僅得一¶學官在外爲曺司掾
人皆曰不才宰相必不能容天¶下第一流人物當以養
吾進退去就覘之陸宣公有¶言興王之良佐皆是季世
之棄才養吾不屈節受窮¶官于陳宜中留夣炎劉黻柄
<pb:KR4d0367_WYG_002-17b>
國之時吾知天地祖宗¶之意已有所属宇宙大變一世
無全人饒信持文之¶士勇爲亂臣賊子者尤衆少康逃
匿有仍氏者四十¶年宣王逃匿召公家者十有四年夏
周諸侯公卿大¶夫背叛者不見於史䇿是何三代忠臣
之多也養吾¶潔身全節於深山宻林間屹然如黃河之
有砥柱先<md:KR4d0367_SBCK_005-2a>¶儒謂世有非常之變天必豫出非常之人以
拯之吾¶於是有望矣藝祖皇帝最重讀書人天地拆缺
之餘¶正望其整頓人極傾顛之際正望其扶持在天之
<pb:KR4d0367_WYG_002-18a>
靈¶想亦不能忘情也子房不能存韓而歸漢孔明不能¶
興漢而保蜀君子憐之今日之事視二子尤難愚公¶移
山精衛填海取訕笑於腐儒俗吏鄙夫庸人固宜¶程嬰
杵臼樂毅申包胥果何人哉天地間大事决非¶天地間
常人所能辦使常人皆能辦大事天亦不必¶産英雄<md:KR4d0367_SBCK_005-2b>¶矣
人¶力終有窮天道終有定壯老堅一節終始持一心吾¶
獨於養吾有望某嘗有言人可回天地之心天地不¶能
奪人之心大丈夫行事論是非不論利害論逆順¶不論成
<pb:KR4d0367_WYG_002-18b>
敗論萬世不論一生志之所在氣亦隨之氣¶之所在天
地鬼神亦隨之願養吾亦自珍重儒者常¶談所謂爲天
地立心爲生民立極爲去聖繼絶學爲¶萬世開太平正
在我輩人承當不可使天下後世謂<md:KR4d0367_SBCK_005-3a>¶程文之士皆大言
無當也¶
　　與建寜路母府判薦朱山長¶
知公度量足以翕受一世之人物敢以士獻朱文公¶之
後能世濟其美者亦罕矣四方善類幾年長太息¶某寓
<pb:KR4d0367_WYG_002-19a>
閩十三年所交朋友能讀四書者儘多求其明¶辨力行
真踐實履果無愧文公四書之教者惟泳道¶朱公泝一
人癸未年初識之逆旅中状貎與文公無¶異揖而問其
姓字則文公曾孫也聽其議論覘其志¶趣絶似西北人
無一㸃江南時文氣習遂爲莫逆交¶每歳或一相㑹觀
其論古今人物髙下國家興廢善<md:KR4d0367_SBCK_005-3b>¶類仕止乆速之故掃
盡華葉獨存根株使其老爲太¶平民正謂胡瑗嘉祐真
講官也生不逢時可爲浩嘆¶乙亥已前侍從監司太守
<pb:KR4d0367_WYG_002-19b>
以遺逸薦者衆矣泳道皆¶不應聘某問其故則曰吾家
如侍郎在總領鑑畿&KR1193;¶秘撰浚非不遇賢宰相以文公
之故穹官膴仕如取¶諸寄終爲一俗吏既無補於世道
徒有忝於家聲此¶其所深愧也所以用力文字與郡國
薦名必由科舉¶奮身者願一洒從祖從叔從兄之耻使
文公之道取¶信於萬世也天耶命耶今何言哉某聞而
悲之惟誦¶努力加飡飯無事長相見兩句以相勉今在
建安書<md:KR4d0367_SBCK_005-4a>¶院與釋菜願梅菴枉駕訪之延至門下與之談
<pb:KR4d0367_WYG_002-20a>
論必¶有以契盛心者若信其非江南時文氣習則願以
建¶安武夷書院山長或提督官待之亦扶持世道興起¶
斯文第一義也¶
　　與劉秀巖論詩¶
詩於道最大與宇宙氣數相關人之氣成聲聲之精¶爲
言言已有音律言而成文尤其精者也凢人一言¶皆有
吉凶况詩乎詩又文之精者也某辛未年爲陳¶月泉序
詩云五帝三王自立之中國仁而己矣¶理之變氣亦隨
<pb:KR4d0367_WYG_002-20b>
之近時文章似<md:KR4d0367_SBCK_005-4b>¶六朝詩又在晚唐下天地西北嚴凝之
氣其盛於東¶南乎當時朋友皆笑之言幸而中此説有
證先人受¶教章泉先生趙公澗泉先生韓公皆中原文
獻説詩¶甚有道凢人學詩先將毛詩選精潔者五十篇
為祖¶次選杜工部詩五言選體七言古風五言長篇五
言¶八句四句七言八句四句各門類編成一集只湏百¶
首次於文選中選李陵蘇武以下至建安普宋五言¶古
詩樂府編類成一集次選陶淵明韋蘇州陳子昻¶柳子
<pb:KR4d0367_WYG_002-21a>
厚四家詩各類編成一集次選黃山谷陳後山¶兩家詩
各編類成一集此二家乃本朝詩祖次選韓<md:KR4d0367_SBCK_005-5a>¶文公蘇東
坡二家詩共編成一集如此揀選編類到¶二千篇詩人
大家數盡在其中又於洪邁編晚唐五¶百家荆公百家
次通選唐詩内揀七言四句唐律編¶類成一集則盛唐
晚唐七言四句之妙者皆無遺矣¶人能如此用工時一
吟咏不出三年詩道可以横行¶天下天下之言詩者無
敢縱矣某舊日選毛詩陶詩¶韋詩後爲刦火所焚今欲
<pb:KR4d0367_WYG_002-21b>
編類無借書之地江¶仲龍有劉果齋火前杜詩頗存某
曾為校正今為阮¶二道士所執矣執事若有意謾借李
杜陶韋黄陳文¶選詩隨得一種便發來當為揀擇必有
一得可以備<md:KR4d0367_SBCK_005-5b>¶風騷壇下奔走之末某今在書坊借得庵
宇甚清幽¶秋冬無他徃尚可來聽教有懷如海當與握
手精談¶也¶
　　爲蔡文節公子孫免差科書¶
某等輙有愚慮之一得仰禆教道之萬分切惟賢者¶不
<pb:KR4d0367_WYG_002-22a>
得見得見其象者可以崇之矣古之人不得見得¶見其
似者可以續之矣范文正公守嚴州求嚴子陵¶之後而
免租税奉祠事者四家黄子畊守台州求謝¶上蔡之後
給以田宅者數人余景瞻守南劍求楊龜¶山之後賜以
室廬養以廩稍者十餘口皆明時士大<md:KR4d0367_SBCK_005-6a>¶夫盛德事也故
家遺俗之昌㣲豈特與郡政有相關¶者斯文之興喪世
道之汚隆君子亦相覘之伏見先¶賢西山先生蔡文節
公學貫天人道髙百世師事朱¶文公最乆文公敬之無
<pb:KR4d0367_WYG_002-22b>
以異於二程之尊康節也慶¶元學禁五十九人惟文節
受禍㝡慘子孫㝡多賢人¶以爲天道可信厥子節齋九
峯二先生守父訓明師¶道以德行文學為東南師表厥
孫覺軒以立言垂不¶朽乆軒先生文肅公精忠大節尊
主庇民使文公之¶道愈信於天下士大夫能讀文公書
者多矣未有一¶門三世力扶道脉如蔡氏者家傳清白
恒産本不多<md:KR4d0367_SBCK_005-6b>¶其曾孫希槩希仁自至元十三年歸附後
遭貪酷轉¶運破其家又奪其田逃難江西近方還里田
<pb:KR4d0367_WYG_002-23a>
爲横民¶冒佃者半荒萊無人畊墾者半路官撥入馬站
戸家¶有一物值錢則鬻以養馬今則無可鬻者矣皆爲
困¶窮民鄉人之善者大夫之賢者見之莫不流涕范文¶
正之免租黃子畊之給田宅余景瞻之賜室廬廩稍¶不
可望於今人矣切見文公門人能扶植道脉如劉¶文簡
公黃文肅公之家皆䝉宣慰使薦舉省府褒表¶應有田
産並免差科其己充爲站户而破産者並與分簡¶出站
與儒户一例優恤獨蔡文節公一門三世尊信<md:KR4d0367_SBCK_005-7a>¶師道有
<pb:KR4d0367_WYG_002-23b>
功名教尤在諸賢之右特以子孫孤弱寒寠不¶爲當路
達官貴人所知不得與劉文簡黃文肅兩家¶同沾清朝
仁厚之澤豈非明世一闕事乎况希仁等¶已係試中儒
人必䝉優恤某等切聞師誨見義必爲¶庸敢合辭鳴號
於大人君子之前欲望台慈備詞申¶呈建寜路總管府
福建道行尚書省府乞賜指揮劄¶下建寜路建陽縣將
蔡文節公家子孫𠑽爲站户而¶産去税存者特與分簡
出站照文公門人子孫及儒¶户體例除地税商税外並
<pb:KR4d0367_WYG_002-24a>
免一應差科於以扶持名¶教興起人心有關於三極之
道甚大豈特儒家有所<md:KR4d0367_SBCK_005-7b>¶勸奬知所趨向而已哉主張綱
維是在師道干冒師¶尊下情不勝俯伏俟命之至¶
　　薦冩神黄鑑堂
某聞諸呉履齋其父呉正肅公題門榜曰寛着胸襟行
好事大開庭户納春風履齋強爲善有大庇天下寒士
心固無愧家學出正肅之門如徐意一者好賢樂善慈
惠恢廓之風猶有傳也恃此有禱黄鑑堂丹青不减顧
<pb:KR4d0367_WYG_002-24b>
愷之閻立本達官貴人多収之其人淳朴有古意不善
干謁藝愈精而愈窮十三年來中國之衣冠盡變鑑堂
鬻技不售是亦宋人資章甫而適越也寒饑之不恤時
時袖先朝知名士詩巻示僕蘄一辭湔濯尾鬛或可増
價於唐肆嗟乎東門種瓜南山射虎塗人皆得以躝躒
豈能爲鑑堂先容哉士窮易爲徳斗升水亦可活涸轍
惟仁賢念之
　　與菊圃陳尚書
<pb:KR4d0367_WYG_002-25a>
漢人一月不見黄叔度鄙吝滿懐某間不至先生門下
半年矣天下誰能有一言半辭以雪玉我哉某少日酷
信書謂患難皆可行道辟世者小丈夫也易居吾無才
諧世吾無術苶然役役氛埃中武夷訪九曲龍虎訪仙
巖秦人之家計猶在今而後知避世者非小丈夫也日
讀道家書頗有益不敢號於人曰吾慕安期生河上公
梅子真也獨怪荀陳兩家父兄子弟皆名賢上關天象
下係人望乃能免禍於漢魏之際使生於今世必以得
<pb:KR4d0367_WYG_002-25b>
道髙人䝉縶維矣不知當時何以能自全願先生教之
某㓜誦元公愛蓮説至晉人愛菊則疑何也呂不韋以
菊花為季秋候其説根於周訓又根於夏時三代聖人
咸以此花為上品知味者不止一正則也晉人特好人
之所好耳及觀文公書而信之狄梁公孤蹇獨抗勲德
無可疑周内史三字文公不可為賢者諱晉處士於是
不可及矣普人非愛菊也愛花之隠逸者也濓溪斯言
正爲陶靖節發也忠獻老圃靖節三徑易地皆然先生
<pb:KR4d0367_WYG_002-26a>
可謂善自為謀矣萬世宗師非此時乎兒曺讀離騷突
然問某曰菊英無零落露墜矣可飲乎小子惑焉某得
一説而觧之曰木蘭不常有得蘭露之墜者亦當飲之
秋菊不常有得菊英之落者亦當飡之愛之至敬之至
也吾於是重有感焉賢者不得見得見其象者亦可嘉
之矣古之人不得見得見其似者亦可續之矣良臣不
得見得見其文行不失世守者亦可盡力張之矣某不
才先文簡扶世衛道之志不可泯也先生之愛我也不
<pb:KR4d0367_WYG_002-26b>
徒與其潔直欲與其進安知其意不在斯乎此生得列
乎衆芳何敢忘滋蘭樹蕙之大造天行有消息易道無
終窮康節不云乎茍有命世之才民雖三變而帝道可
舉何嘗曰天下不可爲海濵大老聞有善飬老則歸之
觀其所養者必先觀其自養先生之自養者厚矣某何
敢爲斯文致煩禱三山紫翠遠在煙靄有無間冠星佩
霞窓雲閤霧者盛徳之家也天上祥釐何所不備士而
尊道役於紫氣老仙者非一人儻無可使走也願從庚
<pb:KR4d0367_WYG_002-27a>
桑楚之後伏乞台照
　　與天師張簡齋¶
某介怙慈仁輙有忱懇閩右武夷一派士大夫尊道¶信
法者固多能推廣教主美意者寜幾人以某所見¶察之
奉行正一教法的有敷契行道濟物活人之功¶者惟建
安周君震一君儒者也厥祖告院先生乃一¶世名流趙
愚菴信菴呉履齋徐意一余樵隠或羅致¶門下爲重客
進士黄魁以下習春秋者皆師之其尊¶丈質軒先生累
<pb:KR4d0367_WYG_002-27b>
膺旌幣逃名山林年六十四而精神<md:KR4d0367_SBCK_005-8a>¶丰度如三十少年
杜門謝客翛然出塵望而知其爲¶有道君子家在城府
不妄友一人其逰建上一見如¶故交辱館粲於迎仙道
院者兩旬因識其子孫八九¶人孝慈友悌一家之三代
也持敬乃其冡子晨夕事¶玉虛𤣥帝如嚴君婚友疾病
囏厄有祈焉如響斯答¶武彛觀阨於西河僧上下無敢
出一手援持敬黙禱¶之帝一夕僧感夢震驚獄遂&KR0262;某
遇夜朝斗忽見四¶人跨髙馬而來一人黒衣披髮端坐
<pb:KR4d0367_WYG_002-28a>
於庭前乃𤣥帝¶也道士黄君亦熟視禮拜此持敬至誠
所感召也持¶敬慕簡齋如天人隆師尊道一念真切行
五百里而<md:KR4d0367_SBCK_005-8b>¶瓣香參禮儻䝉異眄而厚遇之如某受賜亦
足以勸¶天下學道者意長紙短益重懷慕仰祈台照¶¶
　　與道士桂武仲¶
某於建寧城中識周質軒先生有道之士近古之逸¶民
也某人忠厚篤敬言不妄發人不妄交行不妄動¶猶有
趙信王脩齋之風家在城府與時貴寓公士¶友無一人
<pb:KR4d0367_WYG_002-28b>
徃來某不知何修何飾獨䝉異顧館粲兩¶旬聽其議論
挹其精神翛然出塵埃之外真可謂可¶與神逰八極之
表者其令似周兄持敬少慕道教修<md:KR4d0367_SBCK_005-9a>¶真行法以濟活人
為心一毫無所利捨宅為道院¶事𤣥帝如嚴君𤣥帝助
之如父詔子感應神異不可¶一二數建邵得道者此其
第一流也特敬平生以不¶登祖師正一𤣥壇不識簡齋
天師真人為大欠行六¶百里持瓣香參禮可謂盡心焉
耳矣某既拜書簡齋¶不封蠟而經台覽持敬與某交通
<pb:KR4d0367_WYG_002-29a>
如兄弟望尊契兄¶留之門墻介之謁簡齋倘有所祈全
頼吹嘘將大與¶之力黃兄方外亦古君子某甚敬之并
累造化惟仁¶賢留意焉¶
　序
　　送黄六有<md:KR4d0367_SBCK_005-9b>¶歸三山序
積雪融而登徂徠可以觀松烈火息而登崑岡可以觀
玉道行乎貧賤患難而不失其所守者可以言君子矣
窮而能固者聖人所尚老而能壯者詩人所美漢人合
<pb:KR4d0367_WYG_002-29b>
而言之曰窮當益堅老當益壯古之人有行之者太公是
也仕而不選於侯¶國夫而見棄於室人傭而擯屠而市
不利以八十老翁而仰食於漁釣不亦堅乎非龜筮文
王亦不知其賢非出竒䇿脱其主於囚人亦未敢以王
佐許之閟光采韜鋒頴退然若無能者又幾年相三君
定天下¶致太平年己百有餘矣辭三公而侯伯自暇自
逸誰敢議之逆旅無嚴衛途人謦欬<md:KR4d0367_SBCK_005-10a>¶亦可通夜闌聞
有云客寢甚安非就國者不俟昧爽攬衣宵行何其壯
<pb:KR4d0367_WYG_002-30a>
也秦漢而下將相亦有斯人否乎晚唐士大夫若能以
憂道救世之心易其嗟老嘆卑之心則唐之天下何至
於亂亡羡光榮求一飽雖大賢亦不能免歐陽子悲之
流弊數百年而不止也時文俗士盛年豈肯爲匪人氣
以窮而喪志以老而衰顛迷沉㝠形生神死狺狺然曰
我善同人我善隨時是不亦大可悲乎漢人堅壯之言
有㫖哉三山黄六有坐太學以文章為諸公貴人重客
逢世大亂貧不能自活稍降心屈道爲路教爲山長爲
<pb:KR4d0367_WYG_002-30b>
訓導官亦可自詭曰師儒囂囂然不屑携二子行五百里
教學以代畊暇則歴訪先賢講習¶之所借書吟誦著述
不休聞有好善而遺世者雖窮途巔崖邃谷必杖履求
見遇某於途立談而莫逆交氣愈豪志愈不屈夜相與
席地擁爐談太公大節六有拊髀雀躍若有契於心斯
人也馬文淵之徒歟萬木凋殘喬榦聳翠砠嵬同爐虹
氣燭天拙工俗匠睥睨於其旁不以爲奇亦當以爲怪
况天下後世豈無卞和公輸乎余懼六有不畏窮而畏
<pb:KR4d0367_WYG_002-31a>
老也敢以此説勉之子歸子之鄉見菊圃陳公芳山¶陳
公及諸老¶¶先生與吾同志者道吾言豈不曰斯人也向
來狂殺今尚狂乎丙戌建子月序
　　送方伯載歸三山序
景定二年司厯者曰星有大尾旅於奎填與辰從月後
㑹四星不相能也乃季春月朔同軌其占爲文運不明
天下三十年無好文章儒者望清臺而詬曰何物瞽叟
為此妖言司歴者聞而笑曰豈特無好文章經存而道
<pb:KR4d0367_WYG_002-31b>
廢儒存而道殘科舉程文將無用矣皆疾其為妖言也
後十六年而騐滑稽之雄以儒為戲者曰我大元制典
人有十等一官¶二吏先之者貴之也貴之者謂有益於
國也七匠八娼九儒十丐後之者賤之也賤之者謂無
益於國也嗟乎卑哉介乎娼之下丐之上者今之儒也
皇帝哀憐之令江南路縣每置教諭二人又用輔臣議
諸道各置提舉儒學二人提舉既曰大有司設首領官
知事令史尤繁學帑有羡鈔廩有羡粟歲磨時勘月稽
<pb:KR4d0367_WYG_002-32a>
日察有欺弊毫髪比去之十年亦責償無赦饑雀羸䑕
饞涎吐吞不敢啄囓學官似尊貴實卑賤祿不足以救
寒餓甚者面削如咽針如肌骨柴如曹類啁啾相呼而
謀曰我國朝治贓吏法最嚴管僧食僧管醫食醫管匠
食匠御史按察不敢問豈不曰時使之然法使之然教
之必不改比而誅之則不忍也吾徒管儒不食儒將坐
而待斃乎椎肌剜肉於儒户不足則括肉敲髓及鄉師
滑稽之雄以儒為戲者又曰管儒者益衆食儒者益繁
<pb:KR4d0367_WYG_002-32b>
豈古之所謂獸相食歟抑亦率獸而食人者歟儒不勝
其苦逃而入僧入道入醫入匠者什九建安科舉士餘
二萬户儒者六百儒貴歟賤歟榮歟辱歟可以發一慨
也九仙方伯載三百年儒家一才子也㓜登陳忠肅公
門有遠志強記而善問落筆皆英氣薄科舉程文不為
而喜為詩某每以科舉程文教子孫見後進¶學文者必
勸之間語伯載曰以子之才屑為程文應儒選孰不貴
重子伯載哆頥而笑掉臂而去曰吾始以先生為知我
<pb:KR4d0367_WYG_002-33a>
者也¶¶今而後知<md:KR4d0367_SBCK_005-10b>¶先生非¶¶¶知我¶¶¶¶者也馬之日千里者豈銜
勒轡策所能羈哉吾人品豈在娼之下丐之上者乎吾
豈不能為塲屋無用之文所以膠口不<md:KR4d0367_SBCK_005-11a>¶肯道者願為大
元一逸民超然出¶乎十等人之外¶¶¶¶¶¶¶也先生果知我者乎
請從此辭某始而疑中而怪終而大敬之携其手坐之
堂上而告之由辛酉至庚寅三十年後文運大明今其時
矣天下豈終無好文章乎古之所謂經天緯地曰文者
必非塲屋無用之文也子既薄塲屋之文而不為文而
<pb:KR4d0367_WYG_002-33b>
經天緯地必有所傳矣安得借一席地相與講明¶之乎
予方挾龜策坐卜肆豈得已哉是亦不願為儒者以予
所不願而願子為之有愧於忠恕之道多矣雖然天地
之大無儒道亦不能自立况國乎秦之後為漢嫚儒者
莫如髙帝尊儒者亦莫如髙帝子能為董公為子房為
四皓帝必不敢以儒之腐者豎者待子矣安知以文章
名天下者不在子乎安知使儒<md:KR4d0367_SBCK_005-11b>¶道¶可尊可貴¶者不自子
始乎戊子四月甲¶子
