# -*- mode: mandoku-view; -*-
#+TITLE: 疊山集
#+DATE: 2015-09-12 00:39:10.630079
#+PROPERTY: ID KR4d0367
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 5
#+PROPERTY: FILE SB08n0664-005疊山集-卷五.
<pb:KR4d0367_SBCK_005-1a>¶
疊山集卷之五　里生潭石黃溥編¶
　書¶
　　與李飬吾書¶
某惟祖宗於舎選擢倫魁視進士上三恩數尤渥賜¶
&KR0129;笏大成殿下即日授國子錄升崇化堂與兩司成¶
衆學官序爵而坐不待親民而入朝固以執政宰相¶
望之矣後雖渝初意失舊法西澗七年給札亦未為¶
遲執事坐爐亭時聲名赫赫震京師諸老先生恨識¶
&KR0405;之晚岀塲屋以程文示同志皆心䧏辭服推讓為¶
第一登名日果巍然冠羣英七年三優如執左契科¶
<pb:KR4d0367_SBCK_005-1b>¶
目由人重誰不以西澗芳躅期之恬退六年僅得一¶
學官在外為&KR0519;司&KR0122;人皆曰不才&KR0535;相必不能容天¶
下第一流人物當以飬吾進退去就覘之陸宣公有¶
言興王之良佐皆是季世之棄才飬吾不屈節受穹¶
官於陳宜中留夣炎劉黻柄國之時吾知天地祖宗¶
之意已有所属宇宙大變一世無全人饒信持文之¶
士勇為亂臣賊子者尤衆少康逃匿有仍氏者四十¶
年宣王逃匿召公家者十有四年夏周諸侯公卿大¶
夫背叛者不見於史筞是何三代忠臣之多也飬吾¶
潔身全節扵深山宻林間屹然如黃河之有砥柱先¶
<pb:KR4d0367_SBCK_005-2a>¶
儒謂世有非常之變天必豫出非常之人以擬之吾¶
扵是有望矣藝祖皇帝最重讀書人天地折缺之餘¶
正望其整頓人極傾顛之際正望其扶持在天之靈¶
想亦不能忘情也子房不能存韓而歸漢孔明不能¶
興漢而保蜀君子憐之今日之事視二子尤難愚公¶
移山精衛填海取訕&KR0015;於腐儒俗吏鄙夫庸人固宜¶
程嬰杵臼藥毅申包胥果何人哉天地間大事决非¶
天地間常人所能辦使常人皆能辨大事天亦不必¶
産英䧺矣夷狄不可為諸夏之王古今未有絶正統¶
之時使君臣上下同一&KR0600;狼蛇豕之心而可立國秦¶
<pb:KR4d0367_SBCK_005-2b>¶
始皇隋文帝必不再世而亡矣使五帝三王自立之¶
中國而終為戎狄所滅使君無桀紂幽厲之惡而一¶
廢不復興少康宣王東周蜀漢之事皆不可信矣人¶
力終有窮天道終有定壮老堅一節終始持一心吾¶
獨扵飬吾有望某嘗有言人可回天地之心天地不¶
能奪人之心大丈夫行事論是非不論利害論逆順¶
不論成敗論萬世不論一生志之所在氣亦随之氣¶
之所在天地&KR0017;神亦随之&KR0133;飬吾益自&KR0903;重儒者常¶
談所謂為天地立心為生民立極為去聖&KR0071;絶學為¶
萬世開太平正在我軰人承當不可使天下後世謂¶
<pb:KR4d0367_SBCK_005-3a>¶
程文之士皆大言無當也¶
　　與建寧路毋府判薦朱山長¶
知公度量足以翕受一世之人物敢以士獻朱文公¶
之後能世濟其羙者亦罕矣四方善&KR0011;幾年長太息¶
某客閩十三年所交朋友能讀四書者儘多求其明¶
辨力行真踐實&KR0130;果無愧文公四書之敎者惟泳道¶
朱公沂一人癸未年初識之逆旅中状貌與文公無¶
異揖而問其姓字則文公曾孫也聽其議論覘其志¶
趣絶似西北人無一&KR0039;江南時文氣習遂為莫逆交¶
毎&KR0010;或一相會觀其論古今人物高下國家興廢善¶
<pb:KR4d0367_SBCK_005-3b>¶
&KR0011;仕止乆速之故掃盡華葉獨存根株使其老為太¶
平民正謂胡瑗嘉祐真講官也生不逢時可為浩嘆¶
乙亥巳前侍從監司太守以&KR1322;逸薦者衆矣泳道皆¶
不應聘某問其故則曰吾家如侍郎在總領鑑畿漕¶
秘撰(浚)非不遇賢宰相以文公之故穹官膴仕如取¶
諸&KR0009;終為一俗吏既無&KR0024;於世道徒有沗於家聲此¶
某所深愧也&KR0001;以用力文字與郡國薦名必由科舉¶
奮身者&KR0133;一洒從祖從&KR0361;從兄之耻使文公之道取¶
信於萬世也天耶命耶今何言哉某聞而悲之惟誦¶
努力加飡飯無事長相見兩句以相勉今在建安書¶
<pb:KR4d0367_SBCK_005-4a>¶
院與釋菜&KR0133;梅庵枉駕訪之延至門下與之談論必¶
有以契盛心者&KR0002;信其非江南時文氣習則&KR0133;以建¶
安武夷書院山長或提督官待之亦扶持世道興起¶
斯文第一義也¶
　　與劉秀岩論詩¶
詩於道最大與宇宙氣數相&KR0028;人之氣成聲聲之精¶
為言言巳有音律言而成文尤其精者也凡人一言¶
皆有吉凶况詩乎詩又文之精者也某辛未年為陳¶
月泉序詩云五帝三王自立之中國仁而巳矣中國¶
而不仁何以異夷狄理之變氣亦随之近時文章似¶
<pb:KR4d0367_SBCK_005-4b>¶
六朝詩又在晚唐下天地西北嚴凝之氣其盛於東¶
南乎當時朋友皆&KR0015;之言幸而中此&KR0003;有證先人受¶
敎章泉先生趙公澗泉先生韓公皆中原文献&KR0003;詩¶
甚有道凡人學詩先&KR0005;毛詩選精深者五十篇為祖¶
次選杜工部詩五言選體七言古風五言長篇五言¶
八句四句七言八句四句八門類編成一集只湏百¶
首次於文選中選李&KR0092;蘇武以下至建安晉宋五言¶
古詩樂府編&KR0011;成一集次選陶淵明韋蘇州陳子昻¶
柳子厚四家詩各類編成一集次選黃山谷陳后山¶
兩家詩各編&KR0011;成一集此二家乃本朝詩祖次選韓¶
<pb:KR4d0367_SBCK_005-5a>¶
文公蘇東坡二家詩共編成一集如此揀選編類到¶
二千詩詩人大家數盡在其中又於洪邃編晚唐五¶
百家王荆公家次通選唐詩内揀七言四句唐律編¶
&KR0011;成一集則盛唐晚唐七言四句之妙者皆無遺矣¶
人能如此用工時一吟詠不出三年詩道可以横行¶
天下天下之言詩者無敢縱矣某舊日選毛詩陶詩¶
韋詩后山詩為刼火所焚今欲編&KR0011;無借書之地江¶
仲龍有劉果齋火前杜詩頗存某曾為校正今為阮¶
二道士所執矣執事&KR0002;有意謾借李杜陶韋黄陳文¶
選詩随得一種便發来當為揀擇必有一得可以備¶
<pb:KR4d0367_SBCK_005-5b>¶
風騷壇下奔走之未某今在書坊借得庵宇甚淸幽¶
秋冬無他往尚可来聽敎有懷如海當與握手精談¶
也¶
　　為蔡文節公子孫免差科書¶
某等輒有愚慮之一得仰裨敎道之萬分切惟賢者¶
不得見得見其象者可以崇之矣古之人不得見得¶
見其似者可以續之矣范文正公守嚴州求嚴子&KR0092;¶
之後而兔租稅奉祠事者四家黃子畊守台州求謝¶
上蔡之後給以田宅者數人余景瞻守南劍求楊&KR0027;¶
山之後賜以室廬飬以&KR0338;稍者十餘口皆明時士大¶
<pb:KR4d0367_SBCK_005-6a>¶
夫盛徳事也故家遺俗之昌微豈特與郡政有相&KR0028;¶
者斯文之興䘮世道之汚隆君子亦相覘之伏見先¶
賢西山先生蔡文節公學貫天人道高百世師事朱¶
文公最乆文公敬之無以異於二程之尊康節也慶¶
元學禁五十九人惟文節受禍最&KR0228;子孫最多賢人¶
以為天道可信厥子節齋九峰二先生守父訓明師¶
道以徳行文學為東南師表厥孫覺軒以立言垂不¶
杇乆軒先生文肅公精忠大節尊主庇民使文公之¶
道愈信於天下士大夫能讀文公書者多矣未有一¶
門三世力扶道脉如蔡氏者家傳淸白恒産本不多¶
<pb:KR4d0367_SBCK_005-6b>¶
其曾孫蔡某某某自至元十三年歸附後&KR0476;貪酷轉¶
運破其家又奪其田逃難江西近方還里田為横民¶
冒佃者半荒菜無人耕墾者半路官撥入馬站戸家¶
有一物直錢則鬻以飬馬今則無可鬻者矣皆為困¶
窮民鄉人之善者大夫之賢者見之莫不流涕范文¶
正之免租黃子耕之給田宅余景瞻之賜室廬&KR0338;稍¶
不可望於今人矣切見文公門人能扶植道脉如劉¶
文簡公黃文肅公之家皆蒙宣慰使薦舉省府褒表¶
應有田産並免差科其巳站戸而破産者並與分簡¶
岀站與儒戸一例優恤獨蔡文節公一門三世尊信¶
<pb:KR4d0367_SBCK_005-7a>¶
師道有功名敎尤在諸賢之右特以孫孤弱寒窶不¶
為當路逹官貴人所知不得與劉文簡黃文肅兩家¶
同沾淸朝仁厚之澤豈非明世一&KR0453;事乎况蔡某等¶
巳係試中儒人必&KR0170;優恤某等切聞師誨見義必為¶
庸敢合辭鳴號於大夫君子之前欲望台慈俻詞申¶
呈建寧路總管府福建道行尚書府省乞賜指揮劄¶
下建寧路建陽縣將蔡文節公家子孫充為站戸而¶
産去稅存者特與分簡出站照文公門人子孫及儒¶
户體例除地稅商稅外並免一應差科于以扶持名¶
敎興起人心有&KR0028;於三極之道甚大豈特儒家有所¶
<pb:KR4d0367_SBCK_005-7b>¶
勸奨知&KR0001;趍向而巳哉主張綱維是在師道干冒師¶
尊下情不勝俯伏俟命之至¶
　　與天師張簡齋書¶
某介怙慈仁輒有忱懇閩右武夷一派士大夫尊道¶
傳法者固多能推廣教主美意者寕㡬人以某&KR0001;見¶
察之奉行正一敎法的有契人行道濟物活人之功¶
者惟建安周君震一君儒者也厥祖告院先生乃一¶
世名流趙愚菴信菴吴&KR0130;齋徐意一余樵&KR0046;咸羅致¶
門下爲重客建士黃魁以下習春秋者皆師之其尊¶
文質軒先生累膺旌幣逃名山林年六十四之精神¶
<pb:KR4d0367_SBCK_005-8a>¶
丰度如三十少年杜門謝客翛然出塵望而知其為¶
有道君子家在城府不妄友一人其逰建上一見如¶
故交辱館粲于迎仙道院者兩旬因識其子孫八九¶
人孝慈友悌一家之三代也持敬乃其&KR0193;子晨夕事¶
玉虚玄帝如嚴君婚友疾病囏厄有祈焉如響斯荅¶
武夷觀阨於河西僧上下無敢出一手援持敬默禱¶
之帝一夕僧感夣震驚獄遂散某遇夜朝斗忽見四¶
人跨高馬而来一人黑衣披髮端坐於庭前乃玄帝¶
也道士黄君亦熟視禮拜此持敬至誠&KR0001;感召也持¶
敬慕簡齋如天人隆師尊道一念真切行五百里而¶
<pb:KR4d0367_SBCK_005-8b>¶
瓣香叅禮儻蒙異眄而厚遇之如某受賜亦足以勸¶
天下學道者意長&KR0083;短益重懷慕仰祈台照¶
書¶
　　與道士桂武仲¶
某於建寧城中識周質軒先生有道之士近古之逸¶
民也其人忠厚䔍敬言不妄發人不妄交行不妄動¶
猶有趙信菴王脩齋之風家在城府與時貴寓公士¶
友無一人往来某不知何脩何飾獨蒙異顧館粲兩¶
旬聽其議論挹其精神翛然出塵埃之外真可謂可¶
與神逰八極之表者其令似周兄持敬少慕道敎脩¶
<pb:KR4d0367_SBCK_005-9a>¶
真行法以濟活人為心一毫無所利捨宅爲道院奉¶
事玄帝如嚴君玄帝助之如父詔子感應神異不可¶
一二數建邵得道者此其第一流也持敬平生以不¶
登祖師正一玄壇不識簡齋天師真人為大欠行六¶
百里持瓣香叅禮可謂盡心焉耳矣某旣拜書簡齋¶
不封蠟而經台覧持敬與某交通如兄弟望尊契兄¶
留之門墻介之謁簡齋倘有&KR0001;祈全頼吹嘘將大與¶
之力黃兄方外亦古君子某甚敬之并累造化惟仁¶
賢留意焉¶
　　薦冩神黃鑑堂¶
<pb:KR4d0367_SBCK_005-9b>¶
某聞諸吳&KR0130;齋其父吳正肅公題門榜曰寛著&KR0909;&KR0109;¶
行好事大開庭戸納春風&KR0130;齋强為善有大庇天下¶
寒士心固無愧家學出正肅之門如徐意一者好賢¶
樂善慈惠恢廓之風猶有傳也恃此有禱黃鑑堂丹¶
靑不減顧愷之閻立本達官貴人多收之其人淳朴¶
有古意不善干謁藝愈精而愈窮十三年来中國之¶
衣冠盡變鑑堂鬻技不售是亦宋人資章甫而適越¶
也寒餓之不恤時時袖先朝知名士詩卷示僕蘄一¶
辭湔濯尾鬛或可增價於唐肆嗟乎東門種&KR0050;南山¶
射虎&KR0151;人皆得以躙躒豈能為鑑堂先容哉士竆易¶
<pb:KR4d0367_SBCK_005-10a>¶
為徳斗升水亦可活涸轍惟仁賢念之¶
　　與菊圃陳尚書劄¶
某揆時春到牡丹風明日健伏惟某官道隆徳厚天¶
相人懷台&KR0248;動止萬福漢人一月不見黃&KR0361;度鄙吝¶
滿懷某問不至先生門下半年矣天下誰能有一言¶
半辭以雪玉我哉某少日酷信書謂患難夷狄皆可¶
行道辟世者小文夫也易居吾無才諧世吾無術&KR1170;¶
然役役氛埃中武夷訪九曲龍虎訪仙岩秦人之家¶
計猶在今而後知辟世者非小丈夫也日讀道家書¶
頗有益不敢號於人曰吾慕安期生河上公梅子真¶
<pb:KR4d0367_SBCK_005-10b>¶
也獨怪荀陳兩家父兄子弟皆名賢上&KR0028;天象下係¶
人望乃能免禍於漢魏之際使生於今世必以得道¶
高人蒙縶維矣不知當時何以能自全&KR0133;先生敎之¶
某㓜誦元公愛蓮&KR0003;至晉人愛菊則疑何也吕不韋¶
以菊花為季秋之&KR0049;其&KR0003;根於周訓又根於夏時三¶
代聖人咸以此花為上品知味者不止一正則也晉¶
人特好人之所好耳及觀文公書而信之狄梁公孤¶
蹇獨航勳徳無可疑周内史三字文公不可為賢者¶
諱晋處士於是不可及矣晋人非愛菊也愛花之&KR0046;¶
逸者也濂溪斯言正為陶靖節發也忠献老圃靖節¶
<pb:KR4d0367_SBCK_005-11a>¶
三徑易地皆然先生可謂善自為謀矣萬世宗師非¶
此時乎児曺讀離騷突然問某曰菊英無零落露墜¶
矣可飲乎小子惑焉某得一&KR0003;而解之曰不蘭不常¶
有得蘭露之堕者亦當飲之秋菊不常有得菊英之¶
落者亦當飡之愛之至敬之至也吾於是重有感焉¶
賢者不得見得見其象者亦可嘉之矣古之人不得¶
見得見其似者亦可續之矣良臣不得見得見其文¶
行不失世守者亦可盡力張之矣某不才先文簡扶¶
世衛道之志不可泯也先生之愛我也不徒與其潔¶
直欲與其進安知其意不在斯乎此生得列乎衆芳¶
<pb:KR4d0367_SBCK_005-11b>¶
何敢忘滋蘭樹蕙之大造天行有消息易道無終窮¶
康節不云乎苟有命世之才民雖夷狄三變而帝道¶
可舉何嘗曰天下不可為海濵大老聞有善飬老則¶
歸之觀其&KR0001;飬者必先觀其自飬先生之自飬者厚¶
矣某何敢為斯文致煩禱三山紫翠逺在烟靄無有¶
間冠星佩霞窓雲閣霧者盛徳之家也天上祥&KR0117;何¶
所不備士而尊道役於&KR0181;炁老仙者非一人儻可使¶
走也&KR0133;&KR0025;庚桑椘之後伏乞台照¶
疊山集卷之五¶
