# -*- mode: mandoku-view; -*-
#+TITLE: 疊山集
#+DATE: 2015-09-12 00:39:10.712435
#+PROPERTY: ID KR4d0367
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 7
#+PROPERTY: FILE SB08n0664-007疊山集-卷七.
<pb:KR4d0367_SBCK_007-1a>¶
疊山集卷之七　里生潭石黄溥編¶
　記¶
　　寧庵記¶
張仁叔塟本生母于邵武縣和平里之鶴巢原墓去¶
故廬百歩有田四十畒&KR0010;收禾三百秤有&KR0188;圃竹林¶
悉施以飬蓮社報徳堂佛者命周覺先主之擇其徒¶
一人守塜扁其廬曰寧庵今考妣二親而祠春秋薦¶
蘋蘩寒食洒麥飯悉於田園收之守塜人執祀事如¶
法請張氏子孫主祭其為寧親謀亦遠矣仁叔垂涕¶
洟而告某曰子知寧庵之義乎予㓜失怙恃本生毋¶
<pb:KR4d0367_SBCK_007-1b>¶
義父收張氏孤敎育之使成人本生毋義父捐世予¶
無以酬恩此庵之所以志予無涯之戚也予㓜誦蓼¶
莪詩未知其情之真惻今知之矣予之生親之所以¶
劬瘁也予為赤子飲乳於親之懷者三年乳皆親之¶
血也乳之&KR0313;涸由飲食之豐約劳苦不可言予為孩¶
提親喜曰吾有兒矣拊之則察其肥瘠而欣憂畜之¶
則&KR0049;其飢飽而飲食予能行可以免其提携矣長之¶
則惟恐其氣體之不壯育之則惟恐其徳性之不敏¶
親行而予不隨顧之如有遺吾行而親不隨復之如¶
有失其岀也腹我而語之曰吾行矣汝在家毋登髙¶
<pb:KR4d0367_SBCK_007-2a>¶
而臨深也其入也腹我而語之曰吾歸矣汝在家必¶
無人念其飢飽寒燠也予漸長知學親心可以少寛¶
矣憂其壯而未有室也旣有室慮其子孫未能衆多¶
也詩以妻子好合兄弟翕和而後父母之心順誠哉¶
言乎予為貧衣食奔走親忍留之&KR0176;下離家則戒之¶
謹愼乆客則&KR0133;其速歸夣想其劳逸&KR0114;占其遠邇倚¶
門閭而望聽烏鵲而喜精神常役役肝膽常懸懸也¶
自予有生以来吾親之心無一日得寧者以予故古¶
之人以生為劳以老為逸以死為息吾親老而未嘗¶
佚今其息乎其心亦可以少寧乎詩曰欲報之徳昊¶
<pb:KR4d0367_SBCK_007-2b>¶
天罔極終吾生無以報吾親言之則痛切思之則悶¶
絶惟孝子仁人知棺羙而槨厚&KR0095;深而木宻人謂吾¶
親可以妥靈幽扃矣予恐不足恃所恃守塜有其人¶
守塜者不足恃所恃蓮社佛者為之主蓮社佛者不¶
足恃所恃者有田園以養其生田園不足恃所恃造¶
物有以鑒予之心予之報親者誠有罪予之思親者¶
寔可閔昊天明明豈不能使吾親䰟&KR0334;少寧乎子盍¶
為我記之嗟乎孝矣哉仁叔思親之苦也人與天相¶
去至逺者形也至近者心也一念之善人莫能知而¶
天必知之一事之善人不能助而天必助之自今巳¶
<pb:KR4d0367_SBCK_007-3a>¶
往甘露自當應其誠迅雷何忍驚其&KR0334;燕或有増其¶
土鹿不敢觸其松虎狼亦能衛其墓况於人乎况於¶
君家之子孫乎親可寧子之心亦可寧矣楊坊千家¶
市習俗以市道相尚以詩書名家者皆異&KR0022;人擇鄕¶
者不居吾屢觀仁叔之家晨昏一飯飲一&KR0188;果未獻¶
祖考不敢嘗田廬悉&KR0140;守塜者居茅屋聚數十學子¶
終日嘈嘈敎句讀疲神耗氣以飬生事叔父母如事¶
親愛堂弟如愛子吾知其為孝弟忠信人也問其師¶
友則續溪楊公玉溪&KR0058;公學間有根源豈習俗所能¶
移矣寧親一念天寔臨之某嘗執史茟當大書其事¶
<pb:KR4d0367_SBCK_007-3b>¶
俾後来傳孝友者有證天道有所托而明民極有所¶
&KR0009;而立斯一扶世傳道一助也仁叔名子惠家在蒼¶
峰下因以自號云¶
　　東山書院記¶
　　天子　年番陽李榮庭譔書辭託張國¶
賢彭汝翼来告謝枋得曰䔍行先生趙公及其子忠¶
定福王嚴事朱文公文公過其廬忠定長子崇憲師¶
之忠定從弟汝靚有東山書院雲風堂乃䔍行忠定¶
兄弟敎子孫之所題則文公茟也天下大亂汝靚之¶
後寒飢濵於死終不以非道去貧書院遂為北胥徒¶
<pb:KR4d0367_SBCK_007-4a>¶
所有榮庭不忍見鬻常産倍價取之不敢曰吾廬設¶
先聖燕居堂師友講習藏脩各有所規矩如國初四¶
書院肄業則明體適用如湖學&KR0133;與天下英才共之¶
俾文公之道大明於斯世䔍行忠定之家學亦不絶¶
矣子以為何如枋得曰大哉李君之志也亦知學之¶
有功於天地乎古之大臣能以道覺其君民者自伊¶
尹始能以學勉其君民者自&KR0019;&KR0003;始於國家&KR0002;無所¶
輕重也君不幸而有受之&KR0064;臣不幸而有文王之聖¶
流風遺俗猶繫天人之心者百餘年八百國之精兵¶
不能敵二子之正論武王太公凛凛無所容急以興¶
<pb:KR4d0367_SBCK_007-4b>¶
滅繼絕謝天下殷之後遂與周並立使三監淮夷不¶
叛則武庚必不死殷之命必不黜殷之號位必不奪¶
㣲子亦未必以宋代殷而䧏為上公也殷亡矣多士¶
多方不服者三十年成王周公以忠厚之心消其不¶
平之氣曰商王士曰有殷多士曰殷逋播臣未敢以¶
我周臣民例而觀之矧敢視之如㓂讎乎殷人何以¶
得此於聖賢哉人紀不絶天地頼焉伊尹傅&KR0003;之敎¶
&KR0046;然在人心者未泯也江沱漢廣之民一變為鴃舌¶
文王召公之道化何在後九百年一夫忠懷潔操以¶
楚人之聲音而不失風雅之情性指天為正有殞無¶
<pb:KR4d0367_SBCK_007-5a>¶
他楚亡矣義陵一邑思楚逃秦&KR0046;居桃源者六百年¶
子孫猶不與世接召南之敎離騷之義吾於此見之¶
我孔孟立敎齊魯時曰吾將以扶持三極國人未必¶
盡信也合天下精兵而不敢加一城之弦歌懸穹爵¶
重祿而不能奪五百士之死義漢高帝雄心覇氣謂¶
一世無人聞此二事為之駭愕為之涕泗孔孟之敎¶
與天地為無窮者固不止此此亦可以見其小驗矣¶
自有天地以来儒道之不立至今日極矣李君方將¶
求師講道為江左諸儒倡孰不迂之然而宇宙間無¶
此迂士天地且不立况人乎由伊傅至孔孟窮逹雖¶
<pb:KR4d0367_SBCK_007-5b>¶
不同其道皆有功於天地子知之矣枋得切有請焉¶
今日師文公學孔孟者必自讀四書始意之誠家國¶
天下與吾心為一誠之至天地人物與吾性為一夫¶
人能言之手指目視常在於人所不見戒謹恐懼常¶
在於已所獨知天下能㡬人㢤不心曠神怡於人所¶
不堪之憂不去欲存理於視聽言動之隠語人曰舜¶
之事吾可以有為四代禮樂吾可以自信舜與路不¶
分於鷄鳴之善利人與禽獸不分於晝夜之存亡語¶
人曰吾正人心即可成周孔吾知性善即可為堯舜¶
孔孟六經之敎萬世文公四書之助孔孟所望於天¶
<pb:KR4d0367_SBCK_007-6a>¶
下英才者果如是乎嗟乎五帝三王自立之中國竟¶
滅於諸儒道學大明之時此宇宙間大變也讀四書¶
者有愧矣雖然逹而行道者有&KR0018;於孔孟學者所當¶
戒也窮而明道者終無&KR0018;於孔孟學者所當勉也榮¶
庭祖仰高國賢祖介持皆以有道祠于學汝翼則䔍¶
行四世孫觀其志當有立於天下所學必進而未止¶
也¶
　　圓峯道院祠堂記¶
非其&KR0017;而&KR0021;聖人不許祀非族歆非&KR0011;神與民同歸¶
一愚上無&KR0021;法下無&KR0021;義難與衆人言矣許真君立¶
<pb:KR4d0367_SBCK_007-6b>¶
功江湖建邵墇上民营道院于圎峯山祠&KR0021;勤而誠¶
吾不知其故隱君魏公創祠堂一區自有道院大家¶
小民相祠基施財産竹木瓦石黄冠經始守靈&KR0200;先¶
後捨施有毫髮勤劳於斯者必&KR0021;朔望有齋饌晨夕¶
有香燈如士大夫之奉家廟魏公属余記其事客或¶
譏之曰閩人祀許真君非古也以其驅龍蛇逐厲&KR0017;¶
有大造于民精神在天變化不可測時雨暘捄水旱¶
民祈祥逺疾者應如響祀之可矣此祠無乃謟歟余¶
曰不然而獨不聞盤庚之書乎曰胥及逸勤爾祖其¶
從與享之為人臣而勤干王家先王必念之不忘天¶
<pb:KR4d0367_SBCK_007-7a>¶
子有大享必使之與享也曰古我先后旣劳乃祖乃¶
父繼之曰我先后綏乃祖乃父為人臣而劳於王事¶
先王亦念之不忘在天之靈亦不忍相舍也人有勤¶
勞於神之宫室者神其忘諸乎&KR0021;無小大咸曰報本¶
猫有功禾稼則迎虎有功禾稼則迎此人情忠厚之¶
至祭有法有義法否而義可三代聖人不能禁之矣¶
神有功于民則祀民勤勞于神亦祀祠堂季世之古¶
道也豈可以謟疑之哉吾因是重有感焉六蓼失國¶
國人不自哀而臧文仲哀之曰臯陶庭堅不祀忽諸¶
吾考其時臯陶子伯益有有後嬴為強諸侯趙為晉¶
<pb:KR4d0367_SBCK_007-7b>¶
世卿終亦有國矣蓼雖滅臯陶祀未殄也臧文仲悲¶
傷&KR0579;惻如疾痛之切体膚使及見秦滅趙楚滅嬴其¶
為臯陶哀當何如也文武成康之宗廟而盡為禾&KR0112;¶
東遷君相曾不動念心搖摇而不忍去天悠悠而不¶
我知一行役大夫之外無人矣春秋臣子寧無&KR0600;&KR0425;¶
之心乎以老子之學尊其師崇其敎能壯其宫室又¶
不忘先後勤劳之人為人臣而念君父能以魏公之¶
心為心臧孫可無哀&KR0112;離可不作天下事何至如今¶
日乎祠堂&KR0010;月皆不書書其作事有古道俾忠臣孝¶
子聞之縱無忿心亦有愧色¶
<pb:KR4d0367_SBCK_007-8a>¶
　　擎天巖記¶
記曰予宦逰東南州郡於山則見衡岳之髙且大亦¶
猶以為未見者西北耳自謂高大之勢不两立豈意¶
復有峩峩然峙於天半者猶自謂偉雖未&KR0023;班名志¶
載亦足見東南之峙勢不孤名山巨麓惟建為最幔¶
亭紫翠乾坤之尸縐萃焉自賔雲之曲不鼓曾孫無¶
復夢虹橋矣泛漁舟而覔桃花者誰歟閩之秦川有¶
曠世高逸之士姓祖諱道悟深貶綺紈之習力慕金¶
宗之竒參老瞿曇學法西乾遂謀歸&KR0046;盖遊蜂之房¶
不畜鴻鵠之卵涔蹄之水不泄龍伯之宫必有其山¶
<pb:KR4d0367_SBCK_007-8b>¶
可與白毫紺相光芒高大而後以操蛇有靈&KR0730;之蒼¶
莾即天池而草創焉擎天之始立首其名而不與於¶
志載未可憾有其實而不述其實之迹爲可憾也或¶
者謂王史無㣲曾記于玆&KR0010;月寖乆六丁歸之山之¶
僧曁鄉之士周有方復匃予記予以不敏辭之惜予¶
身局偏方不得挹燕趙之勁氣以壯吾文閎肆斯言¶
寧不有&KR0804;靣目於司馬子長歟今車書一統玉帛㑹¶
同向之未見者可見矣能附乎輿轍則馳穆王之駿¶
周遊而歴覽之未爲誇奈何駑駘之才不足以馳騁¶
千里列&KR0166;之味雖珍孰&KR0002;採首陽之甘脆天地蜉蝣¶
<pb:KR4d0367_SBCK_007-9a>¶
可與白毫紺相光芒高大而後以操蛇有靈&KR0730;之蒼¶
莾即天池而草創焉擎天之始立首其名而不與於¶
志載未可憾有其實而不述其實之迹爲可憾也或¶
者謂王史無㣲曾記于玆&KR0010;月寖乆六丁歸之山之¶
僧曁鄉之士周有方復匃予記予以不敏辭之惜予¶
身局偏方不得挹燕趙之勁氣以壯吾文閎肆斯言¶
寧不有&KR0804;靣目於司馬子長歟今車書一統玉帛㑹¶
同向之未見者可見矣能附乎輿轍則馳穆王之駿¶
周遊而歴覽之未爲誇奈何駑駘之才不足以馳騁¶
千里列&KR0166;之味雖珍孰&KR0002;採首陽之甘脆天地蜉蝣¶
<pb:KR4d0367_SBCK_007-9b>¶
萬物芻狗吾當出一言以警聾瞶又安能以皎皎之¶
白而濛世之温蠖乎如是則身隱矣焉用文之斯文¶
之所以作者良有以也夫崇岡萬仭過者閱者孰不¶
敬服其高大之勢一日抃鼇不戴靈鳯高翔玉沈荃¶
化乆矣高山仰止&KR0261;然予懷覽方輿者又將何以耶¶
嶽不生才山川俱捨諸否則移文山靈俾出良翰東¶
蒞崐崘之墟西極崦嵫之頂環區宇而圖之奚止乎¶
擎天一柱之可觀也疊山謝枋得譔¶
　　宋辛稼軒先生墓記¶
稼軒字㓜安名弃疾列侍淸班乆歴中外五十年間¶
<pb:KR4d0367_SBCK_007-10a>¶
身事四朝僅得老從官號名稼軒垂殁乃謂樞府曰¶
&KR0465;胄豈能用稼軒以立功名者乎稼軒豈肯依&KR0465;胄¶
以求富貴者乎自甲子至丁&KR0407;而立朝署四年官不¶
為邊閫乎不掌兵權耳不聞邊議後之誣公以片言¶
&KR0031;字之文致其罪孰非天乎嘉定名臣無一人議公¶
者非腐儒則詞臣也公論不明則人極不立人極不¶
立則天之心無所&KR0009;世道如之何枋得先伯父嘗登¶
公之門生五&KR0010;聞公之遺盛風烈而嘉焉年十六&KR0010;¶
先人以稼軒奏請教之曰乃西漢人物也讀其書知¶
其人欣然有執節之想乃今始與同志升公之堂瞻¶
<pb:KR4d0367_SBCK_007-10b>¶
公之像見公之曾孫多英傑不凡固知天於忠義有¶
報矣爲信&KR0092;置乎塜者慕其能其人也&KR0021;田掃墓而¶
厥者感其進高能得士也謂武侯祠至不可忘思其¶
有志定中原而&KR0133;不遂也有疾聲大呼于祠堂者如¶
人鳴其不平自昏莫至三更不絶聲近吾寢室愈悲¶
一寺數十人驚以爲神公有英雄之才忠義之心剛¶
大之氣所學皆聖賢之事朱文公所敬愛毎以股肱¶
王室經綸天下竒之自&KR0018;欲作何如人昔公遇仙以¶
公真祠乃靑兕也公以詞名天下公初&KR0114;得離卦乃¶
南方丙丁火以鎮南也後之誣公者欺天亦甚哉二¶
<pb:KR4d0367_SBCK_007-11a>¶
聖不㱕八陵不祀中原子民不行王化大讎不復大¶
耻不雪平生志&KR0133;百無一酬公有&KR0017;神豈能無抑欝¶
哉六十年来世無特立異行之士為天下明公論公¶
之疾聲大呼於祠堂者其意有所托乎枋得倘見君¶
父當披肝歴膽以雪公之&KR0072;復官還職䘏典易名錄¶
後改正文&KR0019;立墓道碑皆仁厚之朝所易行者然後¶
錄公言行于書史昭明萬世以為忠臣義士有大節¶
者之勸此枋得敬公本心親國之事亦所以為天下¶
明公論扶人極也言至此門外聲寂然枋得之心必¶
有契於公之心也以&KR0215;雞斗酒酬於祠下文曰嗚呼¶
<pb:KR4d0367_SBCK_007-11b>¶
天地間不可一日無公論公論不明則人極不立人¶
極不立天地之心無所&KR0009;本朝以仁為國以義待士¶
夫南渡後宰相無竒才逺略以苟且心術用架漏規¶
模紀綱法度治兵理財無可恃所恃扶持社稷者惟¶
士大夫一念之忠義耳以此比来忠義第一人生不¶
得行其志沒無一人明其心全軀保妻子之臣乘時¶
抵瞞之軰乃苟富貴者■天下之疑此朝廷一大過¶
天地間一大&KR0072;志士仁人所深悲至痛也公精忠大¶
義不在張忠獻岳武穆下一少年書生不忘本朝痛¶
二聖之不歸閔八&KR0092;之不祀哀中原子民之不行王¶
<pb:KR4d0367_SBCK_007-12a>¶
化結豪傑志斬虜馘挈中原還君父公之志亦大矣¶
耿京孔公家比者無位尤能擒張安國歸之京師有¶
人心天理者聞此事莫不流涕使公生於藝祖太宗¶
時必旬日取宰相入仕五十年在朝不過老從官在¶
外不過江南一連帥公沒西北忠義始絶望大讎必¶
不復大耻必不雪國&KR0020;逺在東晉下五十年為宰相¶
者皆不明君臣之大義無責焉耳¶
疊山集卷之七¶
<pb:KR4d0367_SBCK_007-12b>¶
