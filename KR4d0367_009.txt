# -*- mode: mandoku-view; -*-
#+TITLE: 疊山集
#+DATE: 2015-09-12 00:39:10.788282
#+PROPERTY: ID KR4d0367
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 9
#+PROPERTY: FILE SB08n0664-009疊山集-卷九.
<pb:KR4d0367_SBCK_009-1a>¶
疊山集卷之九　里生潭石黄溥編¶
　說¶
　　秋旦說¶
元祐黨人之子孫能不忘其祖抗志礪行俾人知樵¶
陽上官氏有後如君者亦罕矣君以秋旦自號此意¶
豈易與今人言哉天地間一年之氣莫淸於秋一日¶
之氣莫淸於旦人與天地相似者血氣也有能反觀¶
吾所性所樂於此時者幸以藐然之軀與天地並立¶
為三極可無愧矣冬之閉者春之發晦之息者明之¶
見學之誠者動之神聖人合夜氣旦氣行啓我者昭¶
<pb:KR4d0367_SBCK_009-1b>¶
昭君固不必問予亦不必辨吾聞道家書有云太㣲¶
淸都不晝不夜其氣常如六月之淸旦是不是然不¶
然吾不敢臆决也姑以理測之氣之輕淸者浮而為¶
天必有真宰主乎其中日月運轉乎其下光芒輝彩¶
豈不呈露乎其上彼且不知雷電風雲霧雨霜雹為¶
何物俯而視之九萬里下浮埃之濛濛逰氣之&KR0115;冥¶
俗物之茫茫人心之膠膠曾不足獻吾一𥬇斯人也¶
斯志也不快不慕豈尚秋旦而巳哉嗟乎木蘭不常¶
有見其墜露則飲之秋菊不常有見其落榮則飡之¶
賢者不得見而見其象古之人不得見而見其似寧¶
<pb:KR4d0367_SBCK_009-2a>¶
能無虚空跫然之聲乎元祐黨人之子孫有文學有¶
才智有行義如君者豈易得哉惜乎吾道乆與世人¶
相違吾言不足為子贈也人間之氣莫淸於秋旦儒¶
家所能言君家所巳知也天上之氣常如六月之淸¶
旦儒家所不言君亦未可忽也¶
　　江仲龍字說¶
陶靖節心與天一神逰天外俯視六合何物茫茫始¶
淵明而終元亮君子憐之菊豈&KR0133;為𨼆逸哉以靖節¶
而𨼆顯之者亦靖節也建安江君自名應隆自號曰¶
菊𨼆求字於予孔明長𥬇隆中時人皆以伏龍待之¶
<pb:KR4d0367_SBCK_009-2b>¶
宜以仲龍字大丈夫生於亂世消息&KR0313;𧇊惟天所命¶
窮則晉䖏士逹則漢丞相吾俯仰無愧怍矣孟子曰¶
易地則皆然顔子曰有為者亦&KR0002;是或曰子言善矣¶
彼豈有此志乎噫不志者不志之必有志者志之矣¶
䟦¶
　　鷺洲書院記䟦¶
廬陵郡属邑㤗和有龍洲前邑宰愛其勝壘䂖為基¶
創為書院大丞相文忠公周公記之或謂文忠公曰¶
邑有學矣非贅乎文忠曰三代盛時自王畿建於六¶
鄉六遂為學者二為序者十二為庠者三百諸侯三¶
<pb:KR4d0367_SBCK_009-3a>¶
鄉三遂庠序常半之家塾猶未論㤗和子男&KR0022;也略¶
考圖籍浮屠之居百區老子之宫亦十五區而額存¶
屋廢者不與焉歐陽公著本論謂三代之民不從事¶
田畒則從事禮樂不在其家則在庠序是以王者之¶
政明聖人之敎行雖有佛老無自而入今也昔之庠¶
序皆轉而為寺觀何不疑於彼而疑於此也是&KR0022;先¶
賢所以主張學校如此白鷺之於龍洲同一章貢水¶
也周文忠節即世四十有八年而有書院于此書院¶
之與郡庠相望一水設謂敎化有不切能不以贅得¶
之雖然由文忠之說則吾&KR0022;雖復數書院猶以不為¶
<pb:KR4d0367_SBCK_009-3b>¶
足也¶
　　大學解義䟦¶
大學解義一篇臨川老儒徐公著述也朱文公平生¶
精神志&KR0133;悉在四書後進剽&KR0060;緒餘髙可以取&KR0056;相¶
下亦投合有司而掇巍科天下家藏其書人尊其道¶
與六經論語孝經孟子並行惜乎知之者尚未致行¶
之者尚未力四書何&KR0018;人人&KR0018;四書亦多矣是編初¶
意豈欲發朱文公言意所未盡者邪抑尊信文公之¶
學誠求實踐自不能已於言者邪厥子以示某某覽¶
盡卷不能賛一辤所望於徐公之子者惟於力行二¶
<pb:KR4d0367_SBCK_009-4a>¶
字加意焉俾人知朱文公之學不徒議論要見樸實¶
則此編亦必為世所尚矣¶
　　蕭氷厓詩卷䟦¶
詩有江西派而文淸昌之傳至章泉澗泉二先生詩¶
與道俱隆自二先生沒中原文獻無足證江西氣脉¶
將間斷矣幸而二先生所敬者有澗谷羅公在巍巍¶
然穹壤間之魯靈光也氷厓乃澗谷所知詩家因取¶
其計二十六■刋以示余逃虚空而聞跫音也觀其¶
詩可以知其人歳在癸未淸明日龍虎山敬題卷後¶
疊山集卷之九¶
<pb:KR4d0367_SBCK_009-4b>¶
