# -*- mode: mandoku-view; -*-
#+TITLE: 疊山集
#+DATE: 2015-09-12 00:39:10.751997
#+PROPERTY: ID KR4d0367
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 8
#+PROPERTY: FILE SB08n0664-008疊山集-卷八.
<pb:KR4d0367_SBCK_008-1a>¶
疊山集卷之八　里生潭䂖黄溥編¶
　墓銘¶
　　平山先生毋制機墓銘¶
人與天地並立為三才形氣有小大人豈小於天地¶
哉衆人與聖人皆可為堯舜知覺有先後衆人豈後¶
於聖人哉古之君子學足以見天地聖人之大全意¶
一誠天下國家與吾心為一誠一至天地人物與吾¶
性為一可言而不可行為其事而無其功非儒道也¶
宋朝喜用儒能談理性書者取穹官如執左劵五帝¶
三王自立之中國乃滅於儒術盛行之時豈不大可¶
<pb:KR4d0367_SBCK_008-1b>¶
哀乎吾讀平山先生母公行實未嘗不流涕太息安¶
得斯人與之論儒道哉公仁人也少年見蜀人死於¶
亂離如痛入肌髄收遺髏露骼藏之叢&KR0193;者以萬計¶
流亡苦寒飢頼衣食以更生者又幾萬人帑不留錢¶
&KR0338;不留粟悉傾倒施捨以活民命家以此屢空嗟乎¶
一少年書生惻隱滿&KR0909;懷真能以天地萬物爲一體¶
豈非英雄人哉其尉安化也峒岷作亂單車半夜入¶
鼪鼯篁竹間推赤心暁以禍福開其生路凶渠感恩¶
羅拜至泣下民社以寧糴谷萬餘䂖爲社倉有凶嵗¶
四境無餓民邑庠不飬士始闢齋舎豐&KR0338;庖日以六¶
<pb:KR4d0367_SBCK_008-2a>¶
籍四書講明士皆䔍文行令有當為之事而不為者¶
公皆為之士民愛戴如父母其攝令衡陽也善政與¶
善敎並行百姓得懽心而歌舞之無以異於安化也¶
部使者交薦堂除南康令公辭曰世與道交相䘮乆¶
矣人物大凋零&KR0133;作一冷官為國家育英才可乎分¶
敎黃州兼領雪堂河南兩書院事程蘇二先生道不¶
同而其趋一公為諸生明辨旣知其所以異又知其¶
所以同敎人必明體適用文武無不能精粗皆可以¶
為湖學再行於斯世功臣貴將子孫皆&KR0133;立講下江¶
淮湖右後進生經公講畫有文名者尤多㳂江两帥¶
<pb:KR4d0367_SBCK_008-2b>¶
借隆望以精神一閫衛靈公豈能知仲尼㢤際可耳¶
公養耳後帥辟為幹辦公事又辟主管機宜文字雖¶
不能委心受敎公竭智殫慮葺罅袽漏猶能護一靣¶
風寒叛膽敵心有所憚不犯副閫界時&KR0535;頗知公除¶
禮部架閣仍賛軍機任改秩襄圍急將相皆天奪其¶
鑒陽援而隂棄公有筞可以解圍可以弭兵可以使¶
南北百萬億蒼生全性命知時宰必不用襄必䧟國¶
必亡天下必大亂憂憤成疾竟以庚午閏十月十三¶
日終于黃州官舎家無餘財厥子無以終大事軍民¶
悲憐歛殯塟祭諸費皆閫帥給之公諱廷瑞字仁叔¶
<pb:KR4d0367_SBCK_008-3a>¶
家世河中之龍門後唐同光丙戌高祖平章母公昭¶
裔從孟知祥入蜀遂家焉公生於成都中進士第興¶
元府推官諱岩老官其曾祖登科宰南溪諱諫者其¶
祖太學上舎生諱自誠者其父生於己&KR0407;享年五十¶
二娶劉氏生三男遇辰逢辰應辰皆以竒才實學為¶
逹官當方&KR0405;者所知繇進士選舉入仕或辤祿廬墓¶
或貳郡或丞邑止者得伯夷柳下惠之仁仕者合伊¶
摯吕牙之道皆豪傑士也逢辰仕建安條上四十事¶
說逹官為生靈留一髮生意人望翕然辛未正月十¶
一日子孫奉公柩塟於興國軍大冶縣鄉曰永豐里¶
<pb:KR4d0367_SBCK_008-3b>¶
曰白雉原曰黃龍山嗚呼公生而英偉年十二記六¶
經巳能通大義作賦早有聲春秋程文冠一郡恢廓¶
有大志惠義而力仁為布衣已能哀憐鋒鏑遺&KR0058;塟¶
死者活生者皆以萬計吾所謂古之君子學足以見¶
天地聖人之大全意一誠而天下國家與吾心為一¶
誠一至而天地萬物與吾性為一此之謂儒道公其¶
庶幾乎鄕三貢始登己未進士苐仕止一掌故佐邊¶
閫其沒也年方五十二諸公貴人苟能用其材行其¶
道豈不能轉亡為存易亂為治天與人不合世與道¶
相違惜哉吾歴覽前史渡江後賢相如張公徳逺虞¶
<pb:KR4d0367_SBCK_008-4a>¶
公仲言趙公景温游公景仁謝公徳方皆蜀人也雖¶
不能用太平如慶暦元祐時其心真足以合天其徳¶
真足以服人亦可以為大臣矣使公不死其才必大¶
用用則必無愧於五君子一賢之壽夭吾道之行廢¶
與國脉世運相&KR0028;豈特其一身之不遇為可恨哉王¶
晉公范文正平生喜種隂徳子孫食其報人以為天¶
道可必母氏之後其大乎枋得與公仲子相識晩而¶
相知深請予銘公墓乃銘曰¶
才可以扶國之亡而為興道可以挽世之䧏而為升¶
天不假孔明公瑾以年人巳知漢業之必傾計公平¶
<pb:KR4d0367_SBCK_008-4b>¶
生之隂徳非古之大丈夫則不能黄河之源不可窮¶
則奔流萬里而入海松根之茯苓不可&KR1263;則柯葉千¶
嵗而長靑匪春種而秋&KR0023;信雲族而&KR0040;&KR0313;志有續而¶
道有傳必長拔巔崖辛苦之蒼生而見其淸平¶
疊山集卷之八¶
