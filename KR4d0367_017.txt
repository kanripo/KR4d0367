# -*- mode: mandoku-view; -*-
#+TITLE: 疊山集
#+DATE: 2015-09-12 00:39:11.111342
#+PROPERTY: ID KR4d0367
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 17
#+PROPERTY: FILE SB08n0664-017疊山集-後序.
<pb:KR4d0367_SBCK_017-1a>¶
重刻疊山先生文集後叙¶
事可傳諸不朽而歆止夫人心者維文與行而巳矣¶
傳曰大上有立徳其次有立功其次有立言雖乆不¶
廢若疊山先生謝公者非所謂不朽者邪先生節義¶
勛庸彪炳史籍傳播天下莫不趯然思奮况弋邑又¶
公之故鄕餘澤遺文流布未艾其漸漬感激將不益¶
深矣乎賢幸承乏玆土涖政之初瞻拜公祠心竊慕¶
焉旣而閱故籍得公遺集而諷誦之又竊慕焉欲廣¶
布於人人使因公之文以興起其徳義爰購舊刻猶¶
獲有存者盖昔之里彦潭石黄公溥雅重公誼編輯¶
<pb:KR4d0367_SBCK_017-1b>¶
梓行而藏諸其家顧年乆板多殘毁磨滅弗可記識¶
遂㑹縣博士凃君勳福君應璧穆君旺參伍校讐鳩¶
工飜刻之以公其傳夫存遺集而世守者鄕人景徳¶
之誠也校刻而傳之咸俾因文以淑行者有司任風¶
教之責也賢不敏不敢以風教之責自諉而尤樂夫¶
鄕人景徳之誠不衰故相與翼勵表章之振起乎鄕¶
邑以用光于前休於戲苟使興起之善非止於一鄕¶
一邑達之天下皆若而人䖏則孝友成俗岀則忠盡¶
事君平居則犯顔敢諌脫遇危難則伏節而死義不¶
徒怙勢衒文殉名滅性則玆集也庶幾其不朽也夫¶
<pb:KR4d0367_SBCK_017-2a>¶
嘉靖丁酉歲秋七月旣望後學古姚黄齊賢汝思拜¶
書¶
<pb:KR4d0367_SBCK_017-2b>¶
