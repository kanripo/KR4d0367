# -*- mode: mandoku-view -*-
#+TITLE: 叠山集
#+DATE: 2015-09-23 10:25:23
#+PROPERTY: JUAN 17


叠<md:KR4d0367_SBCK_016-1a>¶山先生行實¶
謝枋得字君直號叠山信州弋陽人登宋寳祐丙辰¶第
甲子校文江東發策十問詆時政安置興國軍¶乙亥除
<pb:KR4d0367_WYG_005-5a>
江東提刑累遷至江東制置使土軍攻饒¶拒戰安仁敗
宋徳祐元年冬十一月任江西招諭<md:KR4d0367_SBCK_016-6a>¶使知信州又敗棄
家入閩丙子二年春正月元兵¶入信鏤銀榜根捕執枋
得之妻李氏二子一女送¶江淮行省拘于揚州獄中母
夫人以老病得免李¶氏不屈死于獄中惟二子熙之定
之得還元至元¶戊子二十五年夏四月召宋故臣謝枋
得力辭不¶至時帝訪求南人有才者甚急御史程文海
承旨¶留夢炎交章薦之尋有書上程雪樓秋九月叅政
<pb:KR4d0367_WYG_005-5b>
魏天祐執枋得北去先是枋得由建陽唐石山轉¶入蒼
山等處朝遷暮徙崎嶇山谷間竟得脱至¶元甲申黄華
平大赦枋得乃出得還自寓于茶坂<md:KR4d0367_SBCK_016-6b>¶設卜肆于建陽驛
橋榜曰依齋易卦小兒賤卒亦¶知其為謝侍郎也至是
天祐朝京將載枋得後車¶遣建寧總管撒的迷失佯召
枋得入城卜易逼以¶北行以死自誓知不可免即不食
有上魏容齋書¶己丑二十六年夏四月故宋江西招諭
使知信州¶謝枋得至燕死之初叅政魏天祐逼枋得之
<pb:KR4d0367_WYG_005-6a>
北行¶也與之言坐而不對或嫚言無禮天祐初甚容忍¶
久不能堪乃譲曰封疆之臣當死封疆安仁之敗¶何不
死枋得曰程嬰公孫杵臼二人皆忠于趙一¶存孤一死
節一死於十五年之前一死於十五年<md:KR4d0367_SBCK_016-7a>¶之後萬世之下
皆不失為忠臣王莽簒漢已四年¶龔勝乃餓死亦不失
為忠臣司馬子長云死有重¶於泰山輕於鴻毛韓退之
云葢棺事始定叅政豈¶足知此天祐曰强辭枋得曰昔
張儀語蘇秦舍人¶云當蘇君時儀何敢言今日乃叅政
<pb:KR4d0367_WYG_005-6b>
之時枋得百¶口不能自辨復何言枋得不食二十餘日
不死乃¶復食將行士友餞詩盈几張子恵詩云此去好
憑¶三寸舌再來不直一文錢枋得㑹其意甚穪之遂¶卧
數月困殆四月初一日至燕京初五日死於驛<md:KR4d0367_SBCK_016-7b>¶子定之
䕶骸骨歸塟于州枋得平生無書不讀為¶文章高邁奇
絶汪洋演迤自成一家學者師尊之¶所著有詩傳註疏
易説十三卦取象批㸃陸宣公¶奏議并文章軌範行于
世
<pb:KR4d0367_WYG_005-7a>
　　文節先生謝公神道碑　　　　　李源道¶
至元二十二年行¶御史臺侍御史程鉅夫以宋遺士三
十人薦于朝¶於是江東謝枋得在舉中被徴丁内艱辭
亡何連¶詔江浙行省左丞管如徳召皆不起廿五年春
正¶月福建行省叅政魏天祐復被旨集守令戍將廹<md:KR4d0367_SBCK_016-8a>¶促
上道乃行夏四月至京師不食死春秋六十有¶四八月
子定之奉柩還廣信明年九月塟其鄉之¶玉亭龔原其
門人誄而題之曰文節先生謝公墓¶先生曾祖彦安祖
<pb:KR4d0367_WYG_005-7b>
一鶚考應琇潯州僉判妣桂氏¶封碩人先生諱枋得
字君直信州弋陽人宋寳祐¶乙卯薦于鄉丙辰試中禮
部高等比對力詆時宰¶閹宦奮不顧前後抑至第二甲
第一人初潯州君¶以事忤使者董槐被劾以死先生既
第董槐執政¶竟不堂叅以歸丁巳召試教官調建寧府
教授己¶未趙葵宣撫江東西辟為屬尋除禮兵部架閣
令<md:KR4d0367_SBCK_016-8b>¶募兵援江上出楮幣十萬貫得信撫義士數千人¶以
應宣撫司罷賈似道當國㑹軍興出入簿責任¶事者公
<pb:KR4d0367_WYG_005-8a>
毁家以償不足坐廢至元初長星竟天踰¶月我師壓江
上宋社日替江東漕司猶試士徴校¶藝先生憤賈竊政
柄害忠良誤國毒民發策十問¶擿其姦極言天心怒地
氣變民心離人才壊國有¶亡證辭甚剴切大拂賈旨臺
評竟上其謗訕鐫兩¶秩興國軍安置因謫所山門自命
叠山守令皆及¶門執弟子禮丁卯以史館召先生曰似
道餌我也¶不赴閉户講道聞之者翕如若周岳熊朝余
安裕<md:KR4d0367_SBCK_016-9a>¶楊應桂余炎謝禹莫若軰皆知名介然自持足迹
<pb:KR4d0367_WYG_005-8b>
不及權門里中人行事或不循于理者輒曰謝架¶閣聞
乎有持兩争必來質平遣以理無秋毫假與¶人意人亦
高其風必自審乃進非義者未嘗敢至¶其前也乙亥連
以史館校勘秘書省著作郎召堅¶辭授江東提刑總其
兵以守饒信撫與王師戰輒¶敗不能軍遂易服負母走
閩中隐於卜信守將悉¶捕公妻子弟姪送建康獄夫人
李氏有容徳有廉¶帥者欲妻之一夕自經死弟某某姪
某某及一女¶二婢皆死獄中惟二子熙之定之移獄廣
<pb:KR4d0367_WYG_005-9a>
陵得釋<md:KR4d0367_SBCK_016-9b>¶又有弟禹在九江亦不屈斬于市先生性資嚴
厲¶雅負奇氣風岸孤峭不能與世軒輊而以天時人¶事
推宋必亡於二十年後抗論憸宰老竭蹷不售¶終不取
合於時其為人葢如此及程公之薦報書¶乃曰弓旌招
賢輪帛迎士有志經世者孰不興起¶及非其人非皇帝
夢卜求賢之初意也觀其言非¶徒决於剛憤者少力學
六經百氏悉淹貫為文章¶偉麗卓然天成不踐襲陳言
宿説論古今成敗得¶失上下數千年較然如指掌尤善
<pb:KR4d0367_WYG_005-9b>
論樂毅申包胥¶張良諸葛亮事常若有千古之憤者而
以植世教<md:KR4d0367_SBCK_016-10a>¶立民彞為任貴富貧賤一不動其中其言曰
清明¶正大之心不可以利囘英華果鋭之氣不可以威¶
奪其自信悉類此先生之北也貧苦甚衣結履穿¶行雪
中人有嘗徳之者賙以兼金重裘不受平日¶所著易書
詩三傳行於世雜著詩文六十四巻翰¶林學士盧公摯
為之序引深所推激夫人李氏男¶三義勇早卒熙之歸
自廣陵亦卒定之賢而甚文¶累薦不起孫男二信孫白
<pb:KR4d0367_WYG_005-10a>
先生死之二十有四¶年門人虞舜臣率其徒築室買田
祠公弋陽之東¶江浙行省請於朝為叠山書院又五年
余任集賢<md:KR4d0367_SBCK_016-10b>¶待制番易周應極狀其事致定之之語求銘
墓道¶嘗謂先生天下士源道仰其文章風節葢四十年¶
而不一識是區區者尚可辭哉銘曰¶
嗚呼先生生也何時生也後時日薄崦嵫維南有¶孽龜
玉毁折我朝天明廼完其節鷄鳴風雨歲寒¶松栢伊其
板蕩古有盡忠道統既閼人文斯崇有¶美翔鸞載集載
<pb:KR4d0367_WYG_005-10b>
鳴曷廸匪庭曷課匪京萬里氷天¶介石自貞奚卒不施
閟于佳城嗚呼先生¶
　　上叠山先生書
二月六日新安學生前鄉貢進士胡一桂謹薫沐裁書
百拜獻千提刑殿講叠山先生閣下某嘗讀周元公易
通有曰天地間至尊者道至貴者徳至難得者人人而
至難得者道徳有於身而已夫所謂道徳者何也其綱
有三其倫有五原於天設於地品節於聖人通行於千
<pb:KR4d0367_WYG_005-11a>
萬世由乎此則安不由乎此則危由乎此則為諸夏為
人不由乎此則為蠻貊為禽獸斷㫁乎其不可易之論
也然嘗恠夫自開闢以來宇宙不知其幾變而所謂道
徳疑若為之而俱變者㝠𡨕之表葢有天焉毎於其交
際之間必生一二傑魁瑰偉之士以身任道徳之寄把
握扶植於不壊不㓕之地夫天既以道徳重寄付托於
其身謂宜愛之䕶之俾得優㳺適志以順乎其天顧乃
不然或使之憂患困苦直至殺身而後僅可以成仁或
<pb:KR4d0367_WYG_005-11b>
拂亂其所為使之飢寒流落瀕於萬死而不得死栖栖
焉寄隻影於遐陬僻壌間而時俗富貴者洋洋得志切
齒唾罵以為至愚至癡不通時變自陷於困窮所謂可
憐不足惜者若是而望其把握扶植此道徳於不壊不
㓕之地真不啻如一髪引千鈞之難何哉葢天地間萬
形皆有敝惟理獨不朽宇宙間事固有囿於氣數之不
得不然者而所謂道徳之理則實未嘗一息可變苟非
其人亦不能以自行是以必於人是托然人品有不一
<pb:KR4d0367_WYG_005-12a>
有盗名欺世者有慕名矯拂者有不能忍於饑寒而流
涎於富貴者有牢闗固拒於其始而卒喪其節者有自
度其才不足以應世而姑守窮約者有初之無力以自
奮忽乗機而遽起者若是者是皆不足以任道徳之寄
往往天亦嘗厭棄於此徒是以付托一二人於斯世必
使之憂患困苦殺身以成仁必拂亂其所為饑寒流落
瀕於萬死如不得死如精金百煉曾不變其所守仁以
為己任死而後已者亦以其身不足愛而道徳之為可
<pb:KR4d0367_WYG_005-12b>
愛且將以愧天下之曾儋人爵食人禄者若此者是真
可以任道徳之寄昌黎韓子所謂千萬世一人周子是
謂道徳有於身者是也逰吾目兮八荒思得大人君子
道徳有於身者為之依皈舍先生之外其誰哉洪惟先
生抱三光五岳之正氣負三綱五常之重任涉世於强
仕之年秉操於立朝之日一時權姦如虎豹九闗磨牙
摇毒而浩然之象至大至剛以直養而無害曾不為之
撓屈居嘗抱膝林泉朗誦先生大雅之章想見人豪而
<pb:KR4d0367_WYG_005-13a>
雲泥懸絶無階趍拜兹者恭聞蟄神龍於清淵翔鳯凰
於千仭儉徳自持而爵禄不足以移高尚自立而王侯
不足以屈集蓉裳修初服而章甫逢掖變更之未嘗臥
蓮舟讀玉書而天禄石渠宗主之有屬斯文倚之為命
脉衣冠賴之以綱維義夫節婦得所標表以益堅亂臣
賊子有所觀望以羞愧道徳之興廢闗係於先生之一
身而把握扶植之責甚重而匪輕也故昔也危言危行
人不得以議其訐今也危行言遜人亦莫得以議其脂
<pb:KR4d0367_WYG_005-13b>
韋梅福之於炎劉淵明之於司馬時不同而處亦異也
嗚呼天地猶有憾粹乎先生之行終不能疵日月猶有
蝕昭乎先生之心終不能蔽雷霆猶有伏烈哉先生之
氣終不能遏此真所謂道徳有於身而千萬世一人之
人也稍有志於道徳之士可不承下風而望餘光哉某
安定㣲宗古歙士族葢自六世兩伯祖鉉銓接武元豐
之第而高伯祖昂政和之間由辟雍第太常與吏部朱
韋齋先生有同邑同年之好高祖溢紹興初分路省元
<pb:KR4d0367_WYG_005-14a>
復收世科讀書之傳道徳之脉三百年於此矣某五六
歲而讀父書十二三而能文十八而登名於天府年少
氣銳不但視功名而唾取粗亦為有志於當世者夫何
澠池之翼未展而囬溪之翅已垂孟明之舟未焚而郟
鄏之鼎已易事葢有大謬不然者我之為我亦無復有
志於斯世矣且比年以來天疾其軀仲車其聽庸人孺
子莫或肯半指屈中夜以思黙然領㑹意者造物仁愛
之深故欲使為無聞之人專心致志於學行之乎仁義
<pb:KR4d0367_WYG_005-14b>
之途逰之乎道徳之源無絶其源無迷其途而已乎環
視其家圖書滿屋而紫陽夫子之易又平日所酷尚伏
讀家君易啟䝉通釋吾易門庭既已獲入獨謂本義提
綱振領而節目未詳於是又取語錄而附之纂集諸説
間贅己意至若卦象之異同文言之疑義自漢儒以來
千有餘年未有能灼知其説者某一旦豁然貫通若有
陰相而黙啟之於是作為卦象圖説又作為疑文言並
而體之未有圖也而圖之十翼之未有論也而論之啟
<pb:KR4d0367_WYG_005-15a>
䝉本義有大功於天下後世而人莫知也又表而出之
凢此者豈務絺章繪句以為能紀事纂言以為多哉亦
以明經乃儒者之事况大之為天地幽之為鬼神明之
為君臣治亂别之為賢邪進退于以立三才之道于以
順性命之理于以盡事物之情通天下之故莫不畢備
於易於此乎有得焉亦庶乎身心收歛不至外馳而所
謂至尊之道至貴之徳亦由是以不失焉耳書成而鄉
之老師宿儒莫不為之許可某亦自度歲月之不虛度
<pb:KR4d0367_WYG_005-15b>
矣然左太冲三都賦固未嘗不為竒偉之書使不遇皇
甫謐穪奨而為之序亦何以信於時而聞於後哉今海
内以先生為道徳之宗主人物之權衡一經品題便作
佳士某是以不逺千里往拜函丈塵滓視聽求片言以
為之黼黻付之書市繡梓倘徼先生之高名令譽傳之
無窮施之罔極某何幸吾易何幸惟先生進而教之實
惟門士之至願干冐師嚴下情不勝戰慄俟命之至
　詩
<pb:KR4d0367_WYG_005-16a>
　　贈叠山先生　　　　　　　　　毛靖可
一襟書傳日星懸湖海聲名五十年事不求知惟此理
文之未喪豈皆天人方驚怪歐陽子我獨悲傷魯仲連
看鏡倚樓秋已暮風巾霜履重依然
　　又　　　　　　　　　　　　　葉愛梅
后土茫茫兩屫行綱常事重此身輕大江有士一人壮
千載見君雙眼明俯仰元無愧今古英雄何必盡公卿
早知莫賣成都卜省得人知大隐名
<pb:KR4d0367_WYG_005-16b>
　　又　　　　　　　　　　　　　游古意
滿腔忠孝有天知不管人間事已非萬里乾坤雙草履
百年身世一麻衣行藏自信床頭易臥病惟餐隴首薇
儻過宗周見離黍幾多新淚向殘睴
　　和叠山先生韻　　　　　　門人魏天應(建安/梅埜)
　叠翁老師將有行賦詩言别綱常九鼎生死一毛忼
　慨激烈高風凛然真可以廉頑立懦天應足患痼疾
　莫能往餞囬視后山之送坡翁為有愧矣斐然拜和
<pb:KR4d0367_WYG_005-17a>
　未知能徹師聼否臨風凄㫁
萬叠青山只麽青從容時止又時行斯文未喪予何畏
舉世隨流我獨清日月精忠今古在丘山道義死生輕
吾翁銕脊文翁似無愧淵明與孔明
先生心事炳丹青顧影何曾愧獨行商嶺芝能如橘隐
首陽粟不似薇清綱常正要身扶植出處端為世重輕
安得寒泉來㑹宿叅同極論到天明
　　又　　　　　　　　　　　門人蔡正孫(䝉齋/)
<pb:KR4d0367_WYG_005-17b>
　叠翁老師因行賦詩讀其辭而見其心天地鬼神昭
　布森列不可誣也為之感慨激烈正孫辱在師門弟
　子之職敢不拜一語以激揚先生之義氣用韻斐然
山色愁予𣺌𣺌青平生心事杜鵑行霜饕雪虐天終定
歲晚江空氷自清肩上綱常千古重眼前榮辱一毫輕
離明坤順文箕事此是先生素講明
　　送叠山先生北行　　　　　　　逸　名
流落崎嶇二十年幾囬灑血杜鵑前一雙芒屨乾坤窄
<pb:KR4d0367_WYG_005-18a>
萬古丹心日月懸案上靈龜元不食樊中孤寉且安眠
逃名不得名終在行止非人亦有天
　　又　　　　　　　　　　　　　陳達翁(建安/泉石)
孤忠不忘綉衣時跳足徉狂老亂離鸚鵡不能逃圈網
麒麟寧肯受鞭羈半生苦被名相誤萬里甘將死自期
今日如公能有幾此身無愧作男兒
　　又　　　　　　　　　　　門人王濟源(道可/)
希武何意出山中心事當年漢臥龍行止但憑天作主
<pb:KR4d0367_WYG_005-18b>
别離初不淚沾胸定知晚菊能存節未必寒松肯受封
大義昭明千載事前程儘更好從容
　　又　　　　　　　　　　　門人張子惠(叔仁/)
打硬修行三十年如今訂騐是儒仙人皆屈膝甘為下
公獨高聲罵向前此去好憑三寸舌再來不值一文錢
到頭畢竟全清節留取芳名萬古傳
　　輓叠山先生　　　　　　　　　洪平齋
千古精忠日月光恨無麟筆冩堂堂遷家恥作梁江總
<pb:KR4d0367_WYG_005-19a>
辟穀誰知韓子房後死十年應有待輕生萬里故非狂有
兒可拾江邊骨湏信人亡道不亡
　　又　　　　　　　　　　　　　趙簡邊
西山東海莫容身芒履蕭蕭萬里塵去往更無寛歲月
死生惟有一君親丹心故國江雲冷白骨他鄉塞草清
不是囬頭春已暮至今猶説似痴人
　附祭文
　　祭叠山先生　　　　　　　　　李仲&KR1388;
<pb:KR4d0367_WYG_005-19b>
嗚呼叠山峭崒㠝岏直不可撓邪不可干洋洋晁董文
亞孟韓發策危切指斥權姦運去物改忠憤裂肝十年
逋播閩嶠間闗翕翕訿訿疾我謂頑執拘北往摧辱萬
端絶粒自殞憸夫厚顔黄河為之嗚咽泰山為之悲酸
魂黯黯兮莫返旐翩翩兮來遷嗚呼哀哉文山之殁也
千載心為之歛尸而撫棺叠山予莫逆也予莫能行千
載心之所難相去遼隔惟呼寃而永嘆予將北游誓當
收兄骨於烟雲之間歸塟首陽狀公之行乞銘於當世
<pb:KR4d0367_WYG_005-20a>
大手筆俾得與彞齊同傳庶千載之下可考者班班兹
遣兒稚一觴代奠西風老眼若不堪澘嗚呼哀哉尚饗
　　又　　　　　　　　　　　　　周　岳
自商彞齊漢龔勝至先生不食異姓之粟而死者僅四
人夫有宇宙以來君臣大義亘萬古而常存然畏死而
貪禄者遷就附㑹自謂枉道而信身豈知死重於生禮
重於食出於人心羞惡之真况不義之富貴特太虛之
浮雲惟忠臣義士一㸃烈烈之氣與日月而常新人但
<pb:KR4d0367_WYG_005-20b>
知先生文章之渾浩學問之深醇嗟乎揚雄非無學問
班蔡非無文章既大節之一失又何他美之足云當天
地大變之始法已斁而綱淪先生奮不顧身欲扶人道
之倫力雖不能救世而心則常在乎君親以孔明子房
自期兮奈時無可托者以遂志之伸尋深山以隐兮方
嘯詠乎落花啼鳥之春彼何為者謂麒麟之可羈使同
犬羊之馴駕赤虬以北征兮𦕈六合於一塵厭下土之
腥兮呼吸月露以盪胸中之輪困絶粒不食兮寧舍生
<pb:KR4d0367_WYG_005-21a>
以成仁一死得其所兮將以愧天下後世二心之臣彛
齊龔勝不得専美於前兮藹百世之遺芬函骨歸自燕
臺兮旅寓吳溪之濵凛然如生兮其在天之神識與不
識皆為流涕而况某受罔極之恩苐質弱才薄安能如
房杜王魏輩異時無負於河汾之門隻鷄斗酒致奠兮
一以哭宗社一以哭斯文尚饗
　䟽
　　褒崇忠節奏䟽
<pb:KR4d0367_WYG_005-21b>
山東道監察御史臣李奎謹題為褒崇忠節事臣聞忠
節乃萬世之大閑褒崇實朝廷之盛典自三代以迄宋
元忠臣¶烈士清風偉節足以感發人心千萬載昭昭如
一日者皆由英君誼辟舉褒崇之典或立祠致祭或定
謚追封不忍使之泯没無聞於後皆所以正人心厚風
俗扶植綱常激勸士類為世道計也今考得宋忠臣謝
枋得字君直號叠山係臣原籍江西廣信府弋陽縣人
按宋史列傳及集<md:KR4d0367_SBCK_016-11a>¶賢李道原所撰墓碑稱其學通六經
<pb:KR4d0367_WYG_005-22a>
淹貫百氏寳祐丙辰舉進¶士以言直忤權奸賈似道由
架閣謫居興國軍連以史館秘書召不赴元兵至江南
宋趙葵宣撫江東西辟為屬尋授江東提刑江西招諭
使督義兵守饒信撫三郡屢與元兵戰甚力以兵少弗
支宋運既革往隱於閩元侍御史程鉅夫薦宋遺臣三
十人以枋得為首承旨留夢炎累章薦之江西行省丞
相管如徳淛江行省左承䝉古臺將旨召之俱不赴累
致書力¶辭忠義之語出自肺腑後¶福建行省叅政魏天<md:KR4d0367_SBCK_016-13b>¶
<pb:KR4d0367_WYG_005-22b>
祐欲以薦枋得為功枋得見天祐傲¶慢不為禮被拘執
北行¶至大都乃¶不食而死妻李氏守節自縊于建康獄
中長弟禹在九江以不屈斬于市季弟君澤君烈俱死
於國事伯父徽明為當陽尉與元兵戰死二子趨進抱
父屍死子定之賢而文累薦不起一門之内秉忠守節
視死如歸皆由枋得身教於家使然也為文章史稱高
邁竒絶汪洋演迤動闗世教所著易書詩三傳及著解
四書雜著詩文六十四巻節操孤峭徴見於菖蒲之歌
<pb:KR4d0367_WYG_005-23a>
言論激烈復形於漕運之策嘗自誦曰清明正大之心
不可以利囬英華果鋭之氣不可以威奪其自信率類
此昔胡一桂嘗稱之曰斯文倚之為命脉衣冠頼之以
綱維義夫節婦得所矜式而益堅亂臣賊子有所觀望
而羞愧道徳之興廢闗係于先生之一身然臣弋陽自
歴代以來擅道學忠節之名聳後學之景慕者獨枋得
一人而已及求諸天下稽諸往古能如謝氏夫婦伯弟
死忠死節萃於一門亦不¶多見妻李氏永樂初已䝉朝
<pb:KR4d0367_WYG_005-23b>
廷登載烈女傳是以垂耀不朽奈枋得祠宇未立封謚
未加後人無所稱仰實為缺典欽惟皇上以節義風厲
天下以忠孝植立綱常凢古今忠臣烈士義夫節婦有
闗于世教者悉䝉旌褒况枋得為近代忠臣忠肝義膽
與金石同堅高名峻節與文天祥相表裏著書立言皆
足發明正學羽翼六經推其道足以隆治而善俗聞其
風可以立懦而廉貪誠一代忠節之表表最著者如䝉
准言乞勅禮¶部照例將已故謝枋得定謚褒贈仍行原
<pb:KR4d0367_WYG_005-24a>
籍有司創立祠宇歲時致祭如是非特慰忠義之䰟於
九原㝠漠之中尤見聖朝旌忠顯良之盛典超越前古
使海内之士得以瞻拜祠下景仰風節莫不有所激勸
興起其於世教豈不有補哉臣與枋得生同鄉邑每厪¶
景慕今幸職居言路不容緘黙干冐天威無任戰慄屏
營之至
　　讀叠山北行詩䟦　　　　　　　李養吾¶
此詩與西山易水之歌當並行余無暇詳焉爾矣<md:KR4d0367_SBCK_016-14b>¶顧公
<pb:KR4d0367_WYG_005-24b>
闔門死節皆甚偉公絶口不一言余不表而¶出之何以
示天下與來世公季弟君澤㳺太學早¶有聲詩文推本
色彗星應詔書尤絶出九江潰後¶恵余書曰署為立禮
生宋仁悲哉其為志也公内¶儒家女諸父嘗甲第登朝
若夫慷慨就義則甲科¶者視之劣矣澤因伯氏過康廬
與謝章謀和議落¶人疑忌中械繫良久明朝事將决一
夕暴卒二子¶從母逰金陵聞洶洶有異殷勤撫二子不
忍釋子¶既熟寐解衣帶自經其長弟君烈伯姪同禍彌
<pb:KR4d0367_WYG_005-25a>
慘¶烈婦及子婦懼傷大夫人心不敢以凶服見夫人<md:KR4d0367_SBCK_016-15a>¶見
二婦不膏沐不言不笑曰將無大故乎又曰名¶義至此
將何逃信興羅幟之獄所親如薛如詹捐¶重貲得無恙
閩人居停曰虞氏為信所踪跡竟殞¶深囹虞嘗注易没
齒無怨言獨行傳中人也凡稱¶公能死者非知公公不
捐一死豈惟無以謝軍興¶將卒九原有家人復何顔獨
怪江左多將相富連¶郡國澤及嬰孺雖肝腦塗地亦不
足報所天居無¶何觀光上國廪人繼粟大官挏酒飲食
<pb:KR4d0367_WYG_005-25b>
醉飽如平¶時公何闔門自苦至此公二子亂離間力學
自立¶能詞章仲既裹父骨以歸藁塟昇東濠徒跣奉迎<md:KR4d0367_SBCK_016-15b>¶俾復其土皆人所難者因憶太史公素疎宕至所¶謂得
其當而報漢談何易哉何易哉公不兌輕以¶三百口許
人國危如綴旒命討俱盡誰得執司馬¶法而罪之或謂
真宰者責公言之不酧而酧之以¶其言是則有未易解
者余不敢没其實併附見以¶俟知者詳焉<md:KR4d0367_SBCK_016-16a>¶　叠山集巻五
