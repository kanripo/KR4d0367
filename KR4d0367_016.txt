# -*- mode: mandoku-view; -*-
#+TITLE: 疊山集
#+DATE: 2015-09-12 00:39:11.061476
#+PROPERTY: ID KR4d0367
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 16
#+PROPERTY: FILE SB08n0664-016疊山集-卷十六.
<pb:KR4d0367_SBCK_016-1a>¶
疊山集附錄卷之十六　里生潭䂖黃溥編¶
　　　上疊山先生書　雙湖胡一桂¶
　二月六日新安學生前鄕貢進士胡一桂謹熏沐¶
　裁書百拜獻于提刑殿講疊山先生閣下某嘗讀¶
　周元公易通有曰天他間至尊者道至貴者徳至¶
難得者人人而至難得者道徳有於身而巳夫𫠦¶
　謂道徳者何也其綱有三其倫有五原於天設於¶
　地品節於聖人通行於千萬世由乎此則安不由¶
　乎此則危由乎此則為諸夏為人不由乎此則為¶
　蠻貊為禽獸斷斷乎其不可易之論也然嘗恠夫¶
<pb:KR4d0367_SBCK_016-1b>¶
　自開闢以来宇宙不知其幾變而𫠦謂道徳疑若¶
　為之而俱變者㝠㝠之表盖有天焉毎於其交際¶
　之間必生一二傑魁瑰偉之士以身任道徳之&KR0009;¶
　把握扶植於不壞不滅之地夫天既以道徳重&KR0009;¶
　付托於其身謂宜愛之護之俾得優游適志以順¶
　乎其天頋乃不然或使之憂患困苦直至殺身而¶
　後僅可以成仁或拂亂其所為使之飢寒流落瀕¶
　於萬死而不得死栖栖焉&KR0009;&KR0215;影於&KR1839;陬僻壤間¶
　而時俗富貴者洋洋得志切齒唾罵以為至愚至¶
　癡不通時變自䧟於困竆𫠦謂可憐不足恤者若¶
<pb:KR4d0367_SBCK_016-2a>¶
　是而望其把握扶植此道徳於不壞不滅之地真¶
　不啻如一髮引千鈞之難何哉盖不然天地間萬¶
　形皆有弊惟理獨不朽宇宙間事固有囿於氣數¶
　之不得不然者而所謂道徳之理則實未嘗一息¶
　可變苟非其人亦不能以自行是以必于人是托¶
　然人品有不一有盗名欺世者有慕名矯拂者有¶
　不能忍於饑寒而流涎於富貴者有牢𨵿固鉅於¶
　其始而卒䘮其節者有自度其才而足以應世而¶
　姑守竆約者有初之無力以自奮忽乗機而&KR0205;起¶
　者&KR0002;是者是皆不足以任道徳之&KR0009;往往天亦嘗¶
<pb:KR4d0367_SBCK_016-2b>¶
　厭欺扵此徒是以付托一二人於斯世必使之憂¶
　患困苦殺身以成仁必拂亂其所為飢寒流落瀕¶
　於萬死而不得死如精金百錬曾不變其所守仁¶
　以為已仕死而後已者亦以其身不足愛而道徳¶
　之爲可愛且將以愧天下之曾儋人爵食人祿者¶
　&KR0002;此者是真可以任道徳之&KR0009;昌&KR0058;韓子所謂千¶
　萬世一人周子所謂道徳有於身者是也逰吾目¶
　&KR0006;八荒思得大人君子道徳有於身者為之依皈¶
　舎先生之外其誰哉洪惟先生抱三光五岳之正¶
　氣&KR0018;三綱五常之重任渉世於强仕之年秉操扵¶
<pb:KR4d0367_SBCK_016-3a>¶
　立朝之日一時權姦如虎豹九𨵿磨牙揺毒而浩¶
　然之氣至大至剛以直飬而無害曾不為之撓屈¶
　居常抱𦞃林泉朗誦先生大雅之章想見人豪而¶
　雲泥懸絶無階趍拜兹者恭聞蟄神龍於九淵翔¶
　鳯凰於千仞儉徳自持而爵祿不足以移髙尚自¶
　立而王侯不足以屈集蓉裳修初服而章甫逢掖¶
　變更之未嘗卧蓮舟讀玉書而天祿䂖渠宗主之¶
　有属斯文倚之為命脉衣冠賴之以綱維義夫節¶
　婦得所標表以益堅亂臣賊子有所觀望以羞愧¶
　道徳之興廢闗係於先生之一身而把握扶植之¶
<pb:KR4d0367_SBCK_016-3b>¶
　責甚重而匪輕也故昔也危言危行人不得以議¶
　其訐今也危行言遜人亦莫得以議其脂韋梅福¶
　之於炎劉淵明之於司馬時不同而䖏亦異也嗚¶
　呼天地猶有憾粹乎先生之行終不能疵日月猶¶
　有蝕昭乎先生之心終不能蔽雷霆猶有伏烈㢤¶
　先生之氣終不能遏此真𫠦謂道徳有於身而千¶
　萬世一人之人也稍有志於道徳之士可不承下¶
　風而望餘光哉某安定㣲宗古歙士族盖自六世¶
　兩伯祖鉉銓接武元豐之第而髙伯袓昻政和間¶
　由辟雍第太常與吏部朱韋齋先生有同邑同年¶
<pb:KR4d0367_SBCK_016-4a>¶
　之好髙祖溢紹興初分路省元復收世科詩書之¶
　傳道徳之脉三百年於此矣某五六嵗而讀父書¶
　十二三而能文十八而登名於天府年少氣銳不¶
　但視功名而唾取粗亦為有志於當世者夫何天¶
　池之翼未展而洄溪之翅巳垂孟明之舟未焚而¶
　郟鄏之𪔂巳易事盖有大謬不然者我之為我亦¶
　無復有志於斯世矣且比年以来天疾其&KR2399;仲車¶
　其聽庸人孺子莫或肯半指屈中夜以思默然領¶
　㑹意者造物仁愛之深故欲使為無聞之人專心¶
　致志於學行之乎仁義之途逰之乎道徳之源無¶
<pb:KR4d0367_SBCK_016-4b>¶
　絶其源無迷其途而巳乎環視其家圗書滿屋而¶
　紫陽夫子之易又平日所酷尚伏讀家君易啓蒙¶
　通釋吾易門庭既巳𫉬入獨謂本義提綱振領而¶
　節目未詳於是又取語錄而附之纂集諸說間贅¶
　巳意至&KR0002;卦象之異同文言之疑義自漢儒已来¶
　千有餘年未有能灼知其說者某一旦豁然貫通¶
　&KR0002;有隂相而默啓之於是作為卦象圖說又作為¶
　疑文言並而體之未有圗也而圗之十翼之未有¶
　論也而論之啓蒙本義有大功於天下後世而人¶
　莫知也又表而出之凡此者豈務絺章繪句以為¶
<pb:KR4d0367_SBCK_016-5a>¶
　能記事纂言以為多哉亦以明經乃儒者之事况¶
　大之為天地幽之為&KR0017;神明之為君臣治亂别之¶
　為賢邪進退于以立三才之道于以順性命之理¶
　于以盡事物之情通天下之故莫不畢備於易於¶
　此乎有得焉亦庶乎身心收歛不至外馳而所謂¶
　至尊之道至貴之徳亦猶是以不失焉耳書成而¶
　鄉之老師宿儒莫不為之許可某亦自度嵗月之¶
　不虚度矣然左太冲三都賦固未嘗不為竒偉之¶
　書使不遇皇甫謐稱奨而為之序亦何以信於時¶
　而聞於後㢤今海内以先生為道徳之宗主人物¶
<pb:KR4d0367_SBCK_016-5b>¶
　之權衡一經品題便作佳士某是以不逺千里往¶
　拜丈函塵滓視聽求片言以為之黼黻付之書市¶
　繡梓倘徼先生之高名令譽傳之無窮施之罔極¶
　某何幸吾易何幸惟先生進而敎之實惟門士之¶
　至&KR0133;干冒師嚴下情不勝戰慄俟命之至¶
　　　疊山先生行實¶
　謝枋得君直號疊山信州弋陽人登宋寳祐丙辰¶
　第甲子校文江東發筞十問抵時政安置興國軍¶
　乙亥除江東提刑累遷至江柬制置使土軍攻饒¶
　拒戰安仁敗宋徳祐元年冬十一月任江西招諭¶
<pb:KR4d0367_SBCK_016-6a>¶
　使知信州又敗棄家入閩丙子二年春正月元兵¶
　入信鏤銀榜根捕執枋得之妻李氏二子一女送¶
　江淮行省拘于&KR0045;州獄中毋夫人以老疾得免李¶
　氏不屈死于獄中惟二子熈之定之得還元至元¶
　戊子二十五年夏四月召宋故臣謝枋得力辭不¶
　至時帝訪求南人有才者甚急御史程文海承㫖¶
　留夣炎交章薦之㝷有書上程雪樓秋九月參政¶
　魏天祐執枋得北去先是枋得由建陽唐䂖山轉¶
　入蒼山等處朝遷暮徙﨑嶇山山谷間竟得脫至¶
　元甲申黃華平大赦枋得乃出得還自寓于茶坂¶
<pb:KR4d0367_SBCK_016-6b>¶
　設卜肆于建陽驛橋榜曰依齋易卦小兒賤卒亦¶
　知其為謝侍&KR0048;也至是天祐朝京將載枋得後車¶
　遣建寧總管撒的迷失佯召枋得入城卜易逼以¶
　北行以死自誓知不可免即不食有上魏容齋書¶
　己丑二十六年夏四月故宋江西招諭使知信州¶
　謝枋得至燕死之初參政魏天祐逼枋得之北行¶
　也與之言坐而不對或嫚言無禮天祐自甚容忍¶
　乆不能堪乃讓曰封疆之臣當死封疆安仁之敗¶
　何不死枋得曰程嬰公孫杵臼二人皆忠于趙一¶
　存孤一死節一死於十五年之前一死于十五年¶
<pb:KR4d0367_SBCK_016-7a>¶
　之後萬世之下皆不失為忠臣王莾簒漢十四年¶
　龔勝乃餓死亦不失為忠臣司馬子長云死有重¶
　於㤗山輕於鴻毛韓退之云盖棺事始定叅政豈¶
　足知此天祐曰强辭枋得曰昔張儀語蘇秦舎人¶
　云當蘇君時儀何敢言今日乃叅政之時枋得百¶
　口不能自辨復何言枋得不食二十餘日不死乃¶
　復食將行士友餞詩盈几張子惠詩云此去好慿¶
　三寸舌再来不直一文錢枋得㑹其意甚稱之遂¶
　卧眠轎中而去渡采䂖復不食自是只茹少&KR0188;果¶
　積數月困殆四月初一日至燕京初五日死于驛¶
<pb:KR4d0367_SBCK_016-7b>¶
　子定之䕶骸骨歸𦵏于州枋得平生無書不讀爲¶
　文章高邁竒絶汪洋演迤自成一家學者師尊之¶
　所著有詩傳註䟽易說十三卦取象批㸃陸宣公¶
　奏議并文章&KR0100;範行于世¶
　　　文節先生謝公神道碑　李源道¶
　天訖宋命皇元一四海而統之至元二十三年行¶
　御史䑓侍御史程鉅夫以宋遺士三十人薦于朝¶
　於是江東謝枋得在舉中被徵丁内艱辤亡何連¶
　詔江浙行省左丞管如徳召皆不起廿六年春正¶
　月福建行省叅政魏天祐復被㫖集守令戍將迫¶
<pb:KR4d0367_SBCK_016-8a>¶
　促上道廼行夏四月至京師不食死春秋六十有¶
　四八月子定之奉柩還廣信明年九月塟其鄕之¶
　玉亭龔原其門人誄而題之曰文節先生謝公墓¶
　先生曾祖彦安祖一鶚考應琇潯州僉判妣桂氏¶
　封碩人先生諱枋得字君直信州弋陽人宋寳祐¶
　乙&KR0407;薦于鄉丙辰試中禮部高等比對力詆時宰¶
　閹宦奮不頋前後抑置第二甲第一人初潯州君¶
　以事忤使者董槐被劾以死先生旣第董槐執政¶
　竟不堂叅以歸丁巳召試敎官調建寧府敎授巳¶
　未趙葵宣撫江東西辟為属㝷除禮兵部架閣令¶
<pb:KR4d0367_SBCK_016-8b>¶
　募兵援江上出楮弊十萬貫得信撫義士數千人¶
　以應宣撫司罷賈似道當國㑹軍興岀入簿責任¶
　事者公毁家以賡不足坐廢至元初長星竟天踰¶
　月我師壓江上宋社日替江東&KR0519;司猶試士徵校¶
　藝先生憤賈&KR0060;政柄害良忠誤國毒民發筞十問¶
　擿其姦極言天心怒地氣變民心離人才壞國有¶
　亡證辭甚剴切大怫賈㫖䑓評竟上其謗訕鐫両¶
　秩興國軍安置因謫所山門自命疊山守令皆及¶
　門執弟子禮丁&KR0407;以史舘召先生曰似道餌我也¶
　不赴閉戸講道聞之者翕如&KR0002;周岳熊朝余安裕¶
<pb:KR4d0367_SBCK_016-9a>¶
　楊應桂余炎謝禹莫&KR0002;軰皆知名介然自將足迹¶
　不及權門里中人行事或不循於理者輙曰謝架¶
　閣聞乎有持两争必来質平遣以理無秋毫假與¶
　人意人亦高其風必自審乃進非義者未嘗敢至¶
　其前也乙亥連以史舘校勘秘書省著作&KR0048;召牢¶
　辭授江東提刑摠其兵以守饒信撫與王師戰輙¶
　敗不能軍遂易服&KR0018;母走閩中𨼆於卜信守將悉¶
　捕公妻子弟姪送建康獄夫人李氏有容徳有㢘¶
　帥者欲妻之一夕自&KR0052;死弟某某姪某某及一女¶
　二婢皆死獄中惟二子熈之定之移獄廣陵得𥼶¶
<pb:KR4d0367_SBCK_016-9b>¶
　又有弟禹在九江亦不屈斬于市先生性資嚴厲¶
　雅&KR0018;竒氣風㟁孤峭不能與世軒輊而以天時人¶
　事推宋必亡於二十年後抗論憸宰老竭蹷不售¶
　終不取合於時其為人盖如此及程公之薦報書¶
　乃曰&KR0211;旌招賢輪帛迎士有志經世者孰不興起¶
　及非其人非皇帝夣卜求賢之&KR0004;意也觀其言非¶
　徒决於剛憤者少力學六經百氏悉淹貫為文章¶
　偉麗卓然天成不踐襲陳言宿說論古今成敗得¶
　失上下數千年較然如指掌尤善論樂毅申包胥¶
　張良諸葛亮事常&KR0002;有千古之憤者而以植世敎¶
<pb:KR4d0367_SBCK_016-10a>¶
　立民&KR0212;為任貴富貧賤一不動其中其言曰淸明¶
　正大之心不可以利囘英華果銳之氣不可以威¶
　奪其自信悉𩔖此先生之北也貧苦甚衣結&KR0752;穿¶
　行雪中人有常徳之者賙以兼金重裘不受平日¶
　𫠦著易書詩三傳行於世雜著詩文六十四卷翰¶
　林學士盧公摯為之序引深所推激夫人李氏男¶
　三義勇早卒熈之歸自廣陵亦卒定之賢而甚文¶
　累薦不起孫男二信孫仁孫先生死之二十有四¶
　年門人虞舜臣率其徒築室買田祠公弋陽之東¶
　江浙行省請于朝為疊山書院又五年余任集賢¶
<pb:KR4d0367_SBCK_016-10b>¶
　待制番昜周應極狀其事致定之之語求銘墓道¶
　嘗謂先生天下士源道仰其文章風節盖四十年¶
　而不一識是區區者尚可辭㢤銘曰¶
　嗚呼先生生也何時生也後時日薄崦嵫維南有¶
　孽龜玉毁拆我朝天明廼完其節鷄鳴風雨嵗寒¶
　松栢伊其板蕩古有䀆忠道統既𨶔人文斯崇有¶
　美翔鸞載鳴載集曷迪匪庭曷課匪京萬里氷天¶
　介䂖自貞奚卒不施閟于佳城嗚呼先生¶
　　　宋史列傳¶
　謝枋得字君直信州弋陽人也為人豪爽毎觀書¶
<pb:KR4d0367_SBCK_016-11a>¶
　五行俱下一覽終身不忘性好直言一與人論古¶
　今治亂國家事必掀髯抵几跳躍自奮以忠義自¶
　任徐霖稱其如驚鶴摩霄不可籠縶寳祐中舉進¶
　士對䇿極攻丞相董槐與宦官董宋臣意擢髙第¶
　矣及奏名中乙科除撫州司戸叅軍即棄去明年¶
　復出試敎官中兼經科除教授建寧府未上吳潜¶
　宣撫江東西辟差幹辦公事團結民兵以扞饒信¶
　撫科䧏錢米以給之枋得說鄧傅二社諸大家得¶
　民兵萬餘人守信州曁兵退朝廷覈諸軍費幾至¶
　不免五年彗星岀東方枋得考試建康摘似道政¶
<pb:KR4d0367_SBCK_016-11b>¶
　事為問因言兵必至國必亡&KR0519;使陸景忠㗸之上¶
　藁於似道坐居鄉不法起兵時冒破科䧏錢且訕¶
　謗追兩官謫居興國軍咸淳三年赦放歸徳祐元¶
　年吕文煥導大元兵東下鄂黃蘄安慶九江凡其¶
　親友部曲皆誘下之遂屯建康枋得與吕師夔善¶
　乃應詔上書以族保師夔可信乞分沿江諸屯兵¶
　以之為鎮撫使使之行成且&KR0133;身至江州見文煥¶
　與議從之使以沿江察訪使行㑹文煥北歸不及¶
　而反以江東提刑江西招諭使知信州明年正月¶
　師夔與武萬戶分定江東地枋得以兵逆之使前¶
<pb:KR4d0367_SBCK_016-12a>¶
　鋒呼曰謝提刑来吕軍馳至射之矢及馬前枋得¶
　走入安仁調淮士張孝患逆戰團湖坪矢盡孝忠¶
　揮𩀱力撃殺百餘人前軍稍&KR0077;後軍繞出孝忠後¶
　衆驚潰孝忠中流矢死馬奔歸枋得坐敵樓見之¶
　曰馬歸孝忠敗矣遂奔信州師夔下安仁進攻信¶
　州不守枋得乃變姓名入建寧唐䂖山轉蔡坂寓¶
　逆旅中日麻衣躡&KR0130;東向而哭人不識之以爲被¶
　病也巳而去賣卜建陽市中有来卜者惟取米&KR0130;¶
　而巳委以錢悉謝不取其後人稍稍識之多延至¶
　其家使爲子弟論學天下旣定遂居閩至元二十¶
<pb:KR4d0367_SBCK_016-12b>¶
　三年集賢學士程文海薦宋臣二十二人以枋得¶
　為首辭不起又明年行省丞相忙几台將㫖召之¶
　執手相勉勞枋得曰上有堯舜下有巢由枋得名¶
　姓不祥不敢赴詔丞相義之不强也二十五年福¶
　建行省叅政管如徳將㫖如江南求人才尚書留¶
　夣炎以枋得薦枋得遺書夣炎曰江南無人才求¶
　一瑖吕飴甥程嬰杵臼厮飬卒不可得也紂之亡¶
　也以八百國之精兵而不敢抗二子之正論武王¶
　太公&KR1006;&KR1006;無所容急以興滅繼絶謝天下殷之後¶
　遂興周並立使三監淮夷不叛武庚必不死殷命¶
<pb:KR4d0367_SBCK_016-13a>¶
　必不黜夫女真之待二帝亦𢡖矣而我宋今年遣¶
　使祈請明年遣使問安王倫一市井無賴狎邪小¶
　人謂梓宫可還太后可歸終則二事皆符其言今¶
　一王倫且無之則江南無人才可見也今吾年六¶
　十餘矣所欠一死爾豈復有他志哉終不行郭少¶
　師從瀛國公入朝旣而南歸與枋得道時事曰大¶
　元本無意江南屢遣使使頓兵令毋深入特還嵗¶
　弊即議和無枉害生靈也張晏然上書乞歛兵從¶
　和上即可之兵交二年無一介行李之事乃挈數¶
　百年宗社而䧏因相與慟哭福建行省叅政魏天¶
<pb:KR4d0367_SBCK_016-13b>¶
　祐見時方以求才為急欲薦枋得為功使其友趙¶
　孟逵来言枋得罵曰天祐仕閩無毫髮推廣徳意¶
　反起銀冶害民顧以我軰飾奸耶及見天祐又傲¶
　岸不為禮與之言坐而不對天祐怒強之而北枋¶
　得即日食菜果二十六年四月至京師問太后攅¶
　所及瀛國所在再拜慟哭巳而疾迁憫忠寺見壁¶
　間曺娥碑泣曰小女子猶爾吾豈不汝&KR0002;哉留夣¶
　炎使醫持藥雜米飲進之枋得怒曰吾欲死汝乃¶
　欲我生耶棄之於地終不食而死伯父徽明以特¶
　奏恩為富陽尉攝縣事時天基節上壽大元兵奄¶
<pb:KR4d0367_SBCK_016-14a>¶
　至徽明岀兵戰死二子趍進抱父尸亦死¶
　論曰劉應龍不附賈似道馮去非不附丁大全潘¶
　昉論皇子竑事坎𡒄以終洪芹訟吳潜偉哉趙景¶
　緯醇儒也而無躁競之心徐霖進則直言於朝退¶
　則講道于里徐宗仁國亡與亡異乎懷二心以事¶
　其君者也危昭徳經筵進對之言悉載諸故事陳¶
　愷能以意氣感人楊文仲當搶攘之時猶能薦士¶
　謝枋得嶔﨑以全臣節皆宋末之卓然者也¶
　　　讀疊山北行詩䟦　李飬吾¶
　此詩與西山易水之歌當並行余無段詳焉尔矣¶
<pb:KR4d0367_SBCK_016-14b>¶
　顧公闔門死節皆甚偉公絶口不一言余不表而¶
　出之何以示天下與来世公季弟君澤游太學早¶
　有聲詩文推本色彗星應詔書尤絶出九江潰後¶
　惠余書曰署為立禮生宋仁悲哉其為志也公内¶
　儒家女諸父甞甲科豋朝&KR0002;夫慷&KR0099;就義則甲科¶
　者視之劣矣澤因伯氏過康庐與謝章謀和議落¶
　人疑忌中械繫良乆明朝事將决一夕暴卒二子¶
　從母逰金陵聞洶洶有異殷勤撫二子不忍𥼶子¶
　旣熟𥧌解衣帶自經其長弟君烈伯姪同禍彌𢡖¶
　烈婦及子婦懼傷大夫人心不敢以凶服見夫人¶
<pb:KR4d0367_SBCK_016-15a>¶
　見二婦不膏沐不言不𥬇曰將無大故乎又曰名¶
　義至此將何逃信興羅織之獄所親如薛如詹&KR0162;¶
　重貲得無恙閩人居亭曰虞氏為信所蹤跡竟殞¶
　深囹虞嘗注易没齒無怨言獨行傳中人也凡稱¶
　公能死者非知公公不&KR0162;一死豈惟無以謝軍興¶
　將卒九原見家人復何顏獨怪江左多將相富連¶
　郡國澤及嬰孺雖肝腦𡍼地亦不足報𫠦天居無¶
　何觀光上國&KR0338;人繼粟太官掆酒飲食醉飽如平¶
　時公何闔門自苦至此公二子亂離間力學自立¶
　能詞章仲旣褁父骨以歸藁塟昇東濠徒跣奉迎¶
<pb:KR4d0367_SBCK_016-15b>¶
　俾復其土皆人所難者因憶太史公素踈宕至所¶
　謂得其當而報漢談何易哉何易哉公不免輕以¶
　三百口許人國危如綴旒命討俱䀆誰得執司馬¶
　法而罪之或謂真宰者責公言之不酬而酬之以¶
　其言是則有未易解者余不敢没其實併附見以¶
　俟知者評焉¶
<pb:KR4d0367_SBCK_016-16a>¶
　　　祭謝疊山文　李仲&KR1388;¶
　嗚呼疊山峭崪巑&KR1466;直不可撓邪不可干洋洋&KR0303;¶
　董文亞孟韓發筞危切指斥權姦運去物改忠憤¶
　裂肝十年逋播閩嶠間𨵿翕翕訿訿疾我謂頑執¶
　拘北往摧辱萬端絶粒自殞憸夫厚顔黃河為之¶
　嗚咽㤗山為之悲酸䰟黯黯&KR0006;莫返旐翩翩&KR0006;来¶
　還嗚呼哀哉文山之没也千載心為之歛尸而撫¶
　棺疊山予莫逆也予不能行千載心之所難相去¶
　遼隔惟呼寃而永嘆予將北逰誓當收兄骨於烟¶
　雲之間歸塟首陽狀公之行乞銘于當世大手筆¶
<pb:KR4d0367_SBCK_016-16b>¶
　俾得與夷齊同傳庶千載之下可考者班班兹遣¶
　兒稚一觴代奠西風老淚若不堪潸嗚呼哀哉尚¶
　享(崒才律反㠝在/丸反&KR1466;五丸反)¶
　　　又　周岳¶
　自商夷齊漢龔勝至先生不食異姓之粟而死者¶
　僅四人夫有宇宙以来君臣大義亘萬古而常存¶
　然畏死而貪祿者遷就附㑹自謂枉道而信身豈¶
　知死重於生禮重於食出於人心羞惡之真况不¶
　義之富貴特太空之浮雲惟忠臣義士一㸃烈烈¶
　之氣與日月而常新但知先生文章之渾浩學問¶
<pb:KR4d0367_SBCK_016-17a>¶
　之深醇嗟乎楊䧺非無學問班蔡非無文章旣大¶
　節之一失又何他羙之足云當天地大變之始法¶
　巳斁而綱淪先生奮不顧身欲扶人道之倫力雖¶
　不能救世而心則常存乎君親以孔明子房自期¶
　&KR0006;奈時無可托者以遂志之伸㝷深山以𨼆子方¶
　嘯詠乎落花啼鳥之春彼何爲者謂麒麟之可羈¶
　使同犬羊之馴駕赤虬以北征子𦕈六合於一塵¶
　厭下上之腥&KR0006;呼吸月露以盪胸中之輪囷絶粒¶
　不食&KR0006;寧舎生以成仁一死得其所&KR0006;將以愧天¶
　下後世二心之臣夷齊龔勝不得專羙於前&KR0006;藹¶
<pb:KR4d0367_SBCK_016-17b>¶
　百世之遺芬函骨㱕自燕䑓&KR0006;旅寓吳溪之濵凛¶
　然如生&KR0006;其在天之神識與不識皆為流涕而況¶
　某受罔極之恩第質弱才薄安知如房杜王魏軰¶
　異時無&KR0018;於河汾之門&KR0215;鷄斗酒致奠&KR0006;一以哭¶
　宗社一以哭斯文尚享¶
　　　褒崇忠節奏詞¶
　山東道監察御史(臣)李奎謹¶
　題為褒崇忠節事(臣)聞忠節乃萬世之大閑褒崇¶
　實¶
　朝廷之盛典自三代以迄宋元忠臣烈士淸風偉¶
<pb:KR4d0367_SBCK_016-18a>¶
　節足以感發人心千萬載昭昭如一日者皆由英¶
　君&KR0105;辟舉褒崇之典或立祠致祭或定謚追封不¶
　忍使之泯没無聞於後皆所以正人心厚風俗扶¶
　植綱常激勸士𩔖為世道計也今考得宋忠臣謝¶
　枋得字君直號疊山係(臣)原籍江西廣信府弋陽¶
　縣人按宋史列傳及集賢李道源所撰墓碑稱其¶
　學通六經淹貫百氏寳祐丙辰舉進士以直言忤¶
　權奸賈似道由架閣令謫居興國軍連以史舘秘¶
　書召不赴元兵至江南宋趙葵宣撫江東西辟為¶
　属㝷授江東提刑江西招諭使督義兵守饒信撫¶
<pb:KR4d0367_SBCK_016-18b>¶
　三郡屢與元兵戰甚力以兵少弗支宋運旣革徃¶
　𨼆於閩元侍御史程鉅夫薦宋遺臣三十人以枋¶
　得為首承㫖留夣炎累章薦之江西行省丞相管¶
　如徳浙江行省左丞蒙古台將㫖召之俱不起累¶
　致書力辭忠義之語出自肺腑後福建行省叅政¶
　魏天祐欲以薦枋得為功枋得見天祐傲慢不為¶
　禮被拘執北行至大都乃不食而死妻李氏守節¶
　自縊於建康獄中長弟禹在九江以不屈斬於市¶
　季弟君烈君澤俱死於國事伯父徽明為當陽尉¶
　與元兵戰死二子趍進抱父屍死子定之賢而文¶
<pb:KR4d0367_SBCK_016-19a>¶
　累薦不起一門之内秉忠守節視死如歸皆由枋¶
　得身教於家使然也為文章史稱髙邁竒絶汪洋¶
　演迤動𨵿世敎𫠦著易詩書三傳及著解四書雜¶
　著詩文六十四卷節操孤峭微見於菖蒲之歌言¶
　論激烈復形扵&KR0519;運之䇿嘗自誦曰淸明正大之¶
　心不可以利囘英華果銳之氣不可以威奪其自¶
　信率𩔖此昔胡一桂甞稱之曰斯文𠋣之為命脉¶
　衣冠頼之以綱維義夫節婦得𫠦矜式而益堅亂¶
　臣賊子有所觀望而羞愧道徳之興廢𨵿係於先¶
　生之一身然臣弋陽自歴代以来擅道學忠節之¶
<pb:KR4d0367_SBCK_016-19b>¶
　名聳後學之景慕者獨枋得一人而巳及求諸天¶
　下稽諸往古能如謝氏夫婦伯弟死忠死節萃於¶
　一門亦不多見妻李氏永樂&KR0004;已蒙¶
　朝廷登載烈女傳足以垂耀不杇奈枋得祠宇未¶
　立封謚未加後人無所稱仰實為缺典欽惟¶
　皇上以節義風厲天下以忠孝植立綱常凡古今¶
　忠臣烈士義夫節婦有闗扵世敎者悉&KR0170;¶
　旌褒况枋得為近代忠臣忠肝義膽與金䂖同堅¶
　高名峻節與文天祥相表裏著書立言皆&KR0085;發明¶
　正學羽翼六經推其道足以隆治而善俗聞其風¶
<pb:KR4d0367_SBCK_016-20a>¶
　可以立懦而㢘貪誠一代忠節之表表最著者如¶
　蒙¶
　准言乞¶
　勑禮部照例將巳故謝枋得定謚褒贈仍行原籍¶
　有司創立祠宇嵗時致𥙊如是非特慰忠義之魂¶
　扵九泉原𡨕漠之中尤見¶
　聖朝旌忠顯良之盛典超越前古使海内之士得¶
　以贍拜祠下景仰風節莫不有所激勸興起其扵¶
　世教豈不有&KR0024;哉(臣)與枋得生同郷邑毎厪景慕¶
　今幸職居言路不容緘黙干冐¶
<pb:KR4d0367_SBCK_016-20b>¶
